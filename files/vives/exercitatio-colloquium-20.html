---
title: Exercitatio - Colloquium Vicesimus
subtitle: PRINCEPS PUER
type: Colloquium
author: Vives
topic: Education of a Prince
difficulty: Moderate
sequence: "020"
character_count: 3
permalink: /vives/exercitatio-colloquium-vicesimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Morobulus, Philippus, Sophobulus<a href="#footnote.0"><sup>(1)</sup></a>
        </div>

        <div class="line-container" id="Morobulus.1">
            <div class="line-character">
                Morobulus
            </div>
            Quid agit tua celsitūdō, Philippe?
        </div>

        <div class="line-container" id="Philippus.2">
            <div class="line-character">
                Philippus
            </div>
            Legō, et ēdiscō, ut ipse intuēris.
        </div>

        <div class="line-container" id="Morobulus.3">
            <div class="line-character">
                Morobulus
            </div>
            Intuēor sāne et cum dolōre, dēfatīgās tē, et macerās generōsissimum istud corpusculum.
        </div>

        <div class="line-container" id="Philippus.4">
            <div class="line-character">
                Philippus
            </div>
            Quid ergō agerem?
        </div>

        <div class="line-container" id="Morobulus.5">
            <div class="line-character">
                Morobulus
            </div>
            Quod aliī Prōcerēs, Prīncipēs, virī nōbilēs, et opulentī, equitāre, cōnfābulārī cum puellīs Augustae mātris
            tuae, saltāre, discere artem tractandī arma, lūsitāre foliīs aut pilā, salīre, currere: haec vidēs esse
            studia nōbilitātis iūcundissima. Quod sī tantīs oblectātiōnibus fruuntur, quī vix dīgnī sunt, ut in familiam
            tuam admittantur: quid tē facere convenit tantī Prīncipis fīlium, et hērēdem?
        </div>

        <div class="line-container" id="Philippus.6">
            <div class="line-character">
                Philippus
            </div>
            Quid? studium litterārum nihilne prōdest?
        </div>

        <div class="line-container" id="Morobulus.7">
            <div class="line-character">
                Morobulus
            </div>
            Prōdest quidem, sed iīs quī sunt initiandī sacrīs, aut quī eā arte victum sunt sibi comparātūrī, quemadmodum
            aliīs sūtōria, aliīs textōria, et artēs cēterae quaestuāriae. Surge quaesō tē, pōne librōs dē manibus, eāmus
            deambulātum, certē ut respīrēs aliquantisper.
        </div>

        <div class="line-container" id="Philippus.8">
            <div class="line-character">
                Philippus
            </div>
            Nōn licet mihi nunc per Stunicam, et Siliceum.
        </div>

        <div class="line-container" id="Morobulus.9">
            <div class="line-character">
                Morobulus
            </div>
            Quī sunt hī Stunica et Siliceus? An nōn subditī tuī, in quōs tū habēs imperium, nōn illī in tē?
        </div>

        <div class="line-container" id="Philippus.10">
            <div class="line-character">
                Philippus
            </div>
            Stunica est Ēducātor meus, Siliceus autem Īnstitutor litterārius: subditī sunt illī quidem meī, seu vērius
            patris, sed pater, cui egō sum subditus, praefēcit illōs mihi, et mē illīs subēcit.
        </div>

        <div class="line-container" id="Morobulus.11">
            <div class="line-character">
                Morobulus
            </div>
            Quid ergō? Dedit Pater celsitūdinem tuam in servitūtem illīs hominibus?
        </div>

        <div class="line-container" id="Philippus.12">
            <div class="line-character">
                Philippus
            </div>
            Nesciō.
        </div>

        <div class="line-container" id="Morobulus.13">
            <div class="line-character">
                Morobulus
            </div>
            Āh facinus indīgnissimum!
        </div>

        <div class="line-container" id="Sophobulus.14">
            <div class="line-character">
                Sophobulus
            </div>
            Minimē vērō, ō fīlī, immō illōs fēcit servōs tuōs, quōs voluit tibi semper adhaerēre, oculōs, aurēs, animum,
            mentem in tē ūnum dēfīxa gerere semper, et relictīs suīs quemque negōtiīs, tuum ūnīus negōtium agere; nōn ut
            tē imperiōsē vexent, sed ut rudēs tuōs mōrēs bonī illī et sapientēs virī ad virtūtem, decus, atque
            excellentiam forment: nōn quō tē reddant mancipium, sed ut vērē līberum, et vērē Prīncipem, quibus sī nōn
            optemperāveris, tum dēmum servus eris extrēmae condiciōnis, pēior iīs quī hīc inter nōs versantur, emptī et
            vēnditī ex Aethiopia vel Āfricā.
        </div>

        <div class="line-container" id="Morobulus.15">
            <div class="line-character">
                Morobulus
            </div>
            Cūius tandem esset mancipium, sī illīs ēducātōribus mōrem nōn gereret?
        </div>

        <div class="line-container" id="Sophobulus.16">
            <div class="line-character">
                Sophobulus
            </div>
            Nōn certē hominum, sed vitiōrum, quī dominī sunt importūniōrēs, atque intolerabiliōrēs quōvīs homine improbō
            et scelerōsō.
        </div>

        <div class="line-container" id="Philippus.17">
            <div class="line-character">
                Philippus
            </div>
            Nōn satis ista intellegō quae dīcis.
        </div>

        <div class="line-container" id="Sophobulus.18">
            <div class="line-character">
                Sophobulus
            </div>
            At intellēxistī, quae Morobulus?
        </div>

        <div class="line-container" id="Philippus.19">
            <div class="line-character">
                Philippus
            </div>
            Plānissimē omnia.
        </div>

        <div class="line-container" id="Sophobulus.20">
            <div class="line-character">
                Sophobulus
            </div>
            Ō quam essent hominēs fēlīcēs, sī quam citō habent sēnsum atque intellegentiam rērum levium et malārum,
            habērent etiam bonārum et condūcibilium! Nunc vērō contrā ēvenit, aetāte istā nūgās, ineptiās, immō
            īnsāniās, ad quās tē Morobulus est adhortātus, facile intellegis: quae egō dē virtūte, dē dīgnitāte, dē omnī
            laudis genere dīcerem, tam caperēs, quam sī Arabicē loquerer, aut Gothicē.
        </div>

        <div class="line-container" id="Philippus.21">
            <div class="line-character">
                Philippus
            </div>
            Quid ergō faciendum cōnsulērēs?
        </div>

        <div class="line-container" id="Sophobulus.22">
            <div class="line-character">
                Sophobulus
            </div>
            Ut saltem sustinērēs assēnsiōnem, nec hūius suāsiōnibus nec meīs acquiēscerēs, quoad dē utrīsque possēs
            iūdicāre.
        </div>

        <div class="line-container" id="Philippus.23">
            <div class="line-character">
                Philippus
            </div>
            Quis dabit hoc iūdicium?
        </div>

        <div class="line-container" id="Sophobulus.24">
            <div class="line-character">
                Sophobulus
            </div>
            Aetās, īnstitūtiō, experīmenta.
        </div>

        <div class="line-container" id="Morobulus.25">
            <div class="line-character">
                Morobulus
            </div>
            Huī, quam esset longum ista exspectāre!
        </div>

        <div class="line-container" id="Sophobulus.26">
            <div class="line-character">
                Sophobulus
            </div>
            Bene monet Morobulus, abice librōs, eāmus lūsitātum, et lūdēmus lūdum, in quō ūnus ēligitur Rēx; is
            praescrībit aliīs quae sint agenda, parent cēterī iūxtā lēgēs lūsiōnis: tū eris Rēx.
        </div>

        <div class="line-container" id="Philippus.27">
            <div class="line-character">
                Philippus
            </div>
            Ut erit lūdus? nam sī eum ignōrem, quōmodō poterō Rēgem in illō agere?
        </div>

        <div class="line-container" id="Sophobulus.28">
            <div class="line-character">
                Sophobulus
            </div>
            Quid dīcis Philippule dulcissime, dēliciae Hispāniārum? In lūdō et rēbus levissimīs, in quibus error nihil
            adfert perīculī, nōn audērēs rēgnum suscipere, lūdī nescius, et vīs tot et tanta rēgna sēriō capessere ac
            regere, īgnārus condiciōnum populōrum, lēgum, administrātiōnis? Dēnique rudis tōtīus prūdentiae, īnstrūctus
            sōlum rīdiculīs ineptiīs, quās tibi Morobulus hīc in animum īnstillat? Heus puer, dīc Praefectō equīlī, ut
            prōferat hūc equum illum Neapōlitānum, ferōcissimum calcitrōnem et sternācem, in quō Philippus sedeat.
        </div>

        <div class="line-container" id="Philippus.29">
            <div class="line-character">
                Philippus
            </div>
            Minimē illum vērō, sed alium cicurātiōrem: nam regendī equī tam refrāctāriī nōndum artem habeō, nec vīrēs.
        </div>

        <div class="line-container" id="Sophobulus.30">
            <div class="line-character">
                Sophobulus
            </div>
            Quaesō Philippe, et putās tū leōnem ūllum esse aequē ferōcem, aut equum adeō calcitrōnem, et refrāctārium<a
                href="#footnote.1"><sup>(2)</sup></a>, et minus parentem frēnīs, quam gentēs, ac coetūs hominum? quī
            conveniunt, et congregantur ex omnī vitiōrum, flāgitiōrum, scelerum et facinōrum genere, ex animī
            perturbātiōnibus concitātīs, incēnsīs, īnflammātīs, ārdentibus? Equum nōn audēs attingere, populum pōscis
            quōvīs equō ad regendum tractandumque difficiōrem? Sed missa isthaec faciāmus. Vidēs in hōc flūmine illam
            cymbulam? nāvigātiō est iūcundissima atque amoenissima inter prāta et salicta, quaesō dēscendāmus in eam: tū
            sedēbis ad clāvum, et agēs cymbam.
        </div>

        <div class="line-container" id="Philippus.31">
            <div class="line-character">
                Philippus
            </div>
            Ita plānē, ut vōs subvertam, et dēmergam; quemadmodum nūper fēcit Pīmentellulus.
        </div>

        <div class="line-container" id="Sophobulus.32">
            <div class="line-character">
                Sophobulus
            </div>
            Nē cymbam quidem gubernāre vīs, in amne tam modicō et tam placidō, quia rudis; et committis tē marī illī,
            undīs, flūctibus, tempestātī populōrum īnscius et inexpertus? Plānē ūsū tibi venit, quod Phaethontī, quī
            aurigandī nescius, ārdōre iuvenīlī currum patris gubernandum sibi dēpopōscit: nōtam esse tibi fābulam reor.
            Praeclārē Īsocrātēs, duās rēs maximās in hominum vītā dīcēbat esse, Prīncipātum et Sacerdōtium; quās tamen
            nēmō nōn expeteret tamquam dīgnus, nēmō nōn crēderet sē rēctē posse gubernāre tamquam prūdentissimus.
        </div>

        <div class="line-container" id="Philippus.33">
            <div class="line-character">
                Philippus
            </div>
            Intellegō nihil esse condiciōnī ac persōnae meae perinde necessārium, ut artem ac perītiam regendī Rēgnī.
        </div>

        <div class="line-container" id="Sophobulus.34">
            <div class="line-character">
                Sophobulus
            </div>
            Probē rem tenēs.
        </div>

        <div class="line-container" id="Philippus.35">
            <div class="line-character">
                Philippus
            </div>
            Quōmodō eam assequar?
        </div>

        <div class="line-container" id="Sophobulus.36">
            <div class="line-character">
                Sophobulus
            </div>
            Ēdūxistī tū illam tēcum ex mātris uterō?
        </div>

        <div class="line-container" id="Philippus.37">
            <div class="line-character">
                Philippus
            </div>
            Nihil minus.
        </div>

        <div class="line-container" id="Sophobulus.38">
            <div class="line-character">
                Sophobulus
            </div>
            Quōmodō igitur sciēs, nisi discās?
        </div>

        <div class="line-container" id="Philippus.39">
            <div class="line-character">
                Philippus
            </div>
            Nūllō modō.
        </div>

        <div class="line-container" id="Sophobulus.40">
            <div class="line-character">
                Sophobulus
            </div>
            Quā igitur fronte audet Morobulus hīc esse tibi auctor, ut ea studia reiciās, quibus et artis hūius perītia,
            et aliārum rērum maximārum ac pulcherrimārum cognitiō parātur?
        </div>

        <div class="line-container" id="Philippus.41">
            <div class="line-character">
                Philippus
            </div>
            Ā quibus ergō sunt haec haurienda?
        </div>

        <div class="line-container" id="Sophobulus.42">
            <div class="line-character">
                Sophobulus
            </div>
            Ab iīs, quī ea māximīs ingeniīs animadvertērunt atque observārunt, quōrum aliī sunt mortuī, aliī vīvī.
        </div>

        <div class="line-container" id="Philippus.43">
            <div class="line-character">
                Philippus
            </div>
            Ē mortuīs quōmodō discendum? possuntne mortuī loquī?
        </div>

        <div class="line-container" id="Sophobulus.44">
            <div class="line-character">
                Sophobulus
            </div>
            Numquamne fandō audīvistī nōminārī Platōnem, Aristotelem, Cicerōnem, Senecam, Līvium, Plūtarchum?
        </div>

        <div class="line-container" id="Philippus.45">
            <div class="line-character">
                Philippus
            </div>
            Māgna nōmina, saepe, et cum ingentī admīrātiōne ac laude.
        </div>

        <div class="line-container" id="Sophobulus.46">
            <div class="line-character">
                Sophobulus
            </div>
            Illī ipsī et aliī permultī eōrum similēs, iam ōlim vītā fūnctī, cōnfābulābuntur tēcum, quotiēs et quamdiū
            libuerit.
        </div>

        <div class="line-container" id="Philippus.47">
            <div class="line-character">
                Philippus
            </div>
            Quōmodō?
        </div>

        <div class="line-container" id="Sophobulus.48">
            <div class="line-character">
                Sophobulus
            </div>
            Librīs, quōs ad docendam posteritātem reliquērunt.
        </div>

        <div class="line-container" id="Philippus.49">
            <div class="line-character">
                Philippus
            </div>
            Quīn dantur mihi illī iam in manūs?
        </div>

        <div class="line-container" id="Sophobulus.50">
            <div class="line-character">
                Sophobulus
            </div>
            Dabuntur brevī, posteāquam didiceris eum sermōnem, quō possīs loquentēs illōs intellegere. Sustine
            paulisper, atque hanc brevem molestiam perfer, quae dēvoranda est in accipiendīs prīncipiīs; illīcō post
            incrēdibilēs sequentur dēlectātiōnēs, quās quī nōndum dēgustārunt, mīrandum nōn est ā litterātō studiō
            abhorrēre: nam quī sunt expertī, eōs citius ā vītā quam ā librīs et rēbus cognōscendīs avellēris.
        </div>

        <div class="line-container" id="Philippus.51">
            <div class="line-character">
                Philippus
            </div>
            Cēdō vērō, quī sunt vīvī, ā quibus sapientia haec discenda est, et mēns bona?
        </div>

        <div class="line-container" id="Sophobulus.52">
            <div class="line-character">
                Sophobulus
            </div>
            Sī iter essēs quodpiam initūrus, ā quibus tandem dē itinere percontārēris? utrum ab iīs quī iter illud
            numquam vīdissent, an quī aliquandō cōnfēcissent?
        </div>

        <div class="line-container" id="Philippus.53">
            <div class="line-character">
                Philippus
            </div>
            Ab iīs scīlicet quī cōnfēcissent.
        </div>

        <div class="line-container" id="Sophobulus.54">
            <div class="line-character">
                Sophobulus
            </div>
            Vīta haec nōnne est velut iter quoddam, et profectiō perpetua?
        </div>

        <div class="line-container" id="Philippus.55">
            <div class="line-character">
                Philippus
            </div>
            Sīc vidētur.
        </div>

        <div class="line-container" id="Sophobulus.56">
            <div class="line-character">
                Sophobulus
            </div>
            Quī ergō iter hoc perambulārunt? senēs an iuvenēs?
        </div>

        <div class="line-container" id="Philippus.57">
            <div class="line-character">
                Philippus
            </div>
            Senēs.
        </div>

        <div class="line-container" id="Sophobulus.58">
            <div class="line-character">
                Sophobulus
            </div>
            Senēs igitur auscultandī.
        </div>

        <div class="line-container" id="Philippus.59">
            <div class="line-character">
                Philippus
            </div>
            Omnēs indifferenter?
        </div>

        <div class="line-container" id="Sophobulus.60">
            <div class="line-character">
                Sophobulus
            </div>
            Acūtē rogās, nōn omnēs prōmiscuē; sed quemadmodum dē viā, sīc dē vītā: utrī nōrunt viam, quī eam perēgērunt
            nihil animadvertentēs, aliud agentēs, animō nōn minus peregrinante quam corpore: an quī annōtārunt
            dīligenter et attentē singula, et memoriae mandārunt?
        </div>

        <div class="line-container" id="Philippus.61">
            <div class="line-character">
                Philippus
            </div>
            Nimirum hī posteriōrēs.
        </div>

        <div class="line-container" id="Sophobulus.62">
            <div class="line-character">
                Sophobulus
            </div>
            Ergō in cōnsiliō dē vītae ratiōne capiendō, nōn audiendī iuvenēs, quī iter hoc numquam sunt ingressī, quantō
            minus adulēscentēs, et quod stultissimum est atque indīgnissimum, puerī? Neque ad id admittendī senēs
            imprūdentēs, lascīvī, dēmentēs, dēteriōrēs puerīs, quōs dīvīna ōrācula exsecrantur, quod sint puerī centum
            annōrum: sōlīs praebendae aurēs senibus māgnī iūdiciī, ūsūs rērum et prūdentiae.
        </div>

        <div class="line-container" id="Philippus.63">
            <div class="line-character">
                Philippus
            </div>
            Quō sīgnō eōs dīgnōscam?
        </div>

        <div class="line-container" id="Sophobulus.64">
            <div class="line-character">
                Sophobulus
            </div>
            Nimirum aetāte istā, fīlī, nūllō adhūc, sed ubi māius et fīrmius accesserit iūdicium, facile id cognōscēs ex
            verbīs et factīs, tamquam nōtā certissimā. Intereā vērō, dum eā ingeniī facultāte nōn valēs, crēde tē
            cūnctum et committe patrī tuō, et iīs quōs tibi pater adiūnxit Īnstitūtōrēs ac Magistrōs, īnfirmaeque istīus
            aetātis gubernātōrēs, et quasi manūductōrēs per eam viam, quam tū numquam iniistī. Nam patrī, cui cārior es,
            quam ipsemet tibi, māior est dē tē cūra, quam tibi ipsī: atque ad eam rem nōn sōlum suō ūsus est cōnsiliō,
            sed hominum sapientium.
        </div>

        <div class="line-container" id="Morobulus.65">
            <div class="line-character">
                Morobulus
            </div>
            Nimis diū tacuī.
        </div>

        <div class="line-container" id="Sophobulus.66">
            <div class="line-character">
                Sophobulus
            </div>
            Ita plānē, praeter mōrem tuum: eamque rem egō iam dūdum vehementer dēmīrābar.
        </div>

        <div class="line-container" id="Morobulus.67">
            <div class="line-character">
                Morobulus
            </div>
            An nōn pater tuus, Philippe, et Rēx Galliae, et aliī māgnī Rēgēs ac Prīncipēs, sine litterīs et labōre istō
            tam molestō, quem hīc tenerīs tuīs humerīs inclēmenter impōnit, Rēgna et Ditiōnēs suās regunt, et in officiō
            continent?
        </div>

        <div class="line-container" id="Sophobulus.68">
            <div class="line-character">
                Sophobulus
            </div>
            Nūlla rēs tam facilis est, quae nōn fiat difficilis, sī invītus faciās. Nōn est opera litterīs impēnsa
            labōriōsa eī quī libēns eam subit; quī autem invītus, eī vērō vel lūsitāre, et in locīs deambulāre
            amoenissimīs grave, ac intollerāndum est: tibi Morobule, nūgandī āvidissimō, et nūgīs semper assuētō, sērium
            aliquid vel agere, vel audīre, īnstar est mortis; vicissim aliī complūrēs vītam sibi exīstimārent acerbam,
            sī ad istum modum vītae suae ratiōnēs īnstituerent. Quam multī sunt in aulīs praesertim, quibus nihil est
            dulcius, quam ōtium torpēns atque inertissimum? Admovēre manum alicui operī, tormentī est locō: quam multī
            vicissim in populīs, quī ēmoriantur citius, quam sīc diēs omnēs vacuōs trānsīgerent, et celerius dēlassentur
            nihil agendō, quam ab intentiōne animī in negōtium aliquod? Sed ut respondeam tibi dē Caesare et Rēge
            Galliae, audiēs ā mē in ūniversum dē senibus, quōs posuī eōs esse, quī spatium hoc vītae dēcurrissent. Sī
            omnēs quotquot viam quampiam perēgissent, concorditer narrārent sē per viam in locum incidisse plēnum
            difficultātis et perīculī, ex quō sauciī et pessimē affectī discesserint; quod sī ēiusmodī iter rūrsum
            essent ingressūrī, nihil dīligentius cavērent, quam illud discrīmen: quid tū cēnsēs? an nōn hominis foret
            āmentissimī, quum eādem ipse viā īnsisteret, nōn recordārī tantī perīculī, nōn illud dēvītāre?
        </div>

        <div class="line-container" id="Philippus.69">
            <div class="line-character">
                Philippus
            </div>
            Nōndum teneō quid velīs.
        </div>

        <div class="line-container" id="Sophobulus.70">
            <div class="line-character">
                Sophobulus
            </div>
            Faciam igitur plānius exemplō: finge esse suprā flūmen istud tabulam angustam prō ponticulō: referant tibi
            omnēs, quotquot equō īnsidentēs tentārint illam trānsīre, dēcēdisse in aquam, adīsse vītae discrīmen, aegrē
            esse extractōs sēmivīvōs: intellegisne hoc?
        </div>

        <div class="line-container" id="Philippus.71">
            <div class="line-character">
                Philippus
            </div>
            Bellissimē.
        </div>

        <div class="line-container" id="Sophobulus.72">
            <div class="line-character">
                Sophobulus
            </div>
            Quid tū iam? an nōn tibi dēmēns viderēre, sī faciēns illāc iter, nōn ex equō dēscenderēs, et effugerēs id
            perīculum, in quod aliōs vēnisse audīs?
        </div>

        <div class="line-container" id="Philippus.73">
            <div class="line-character">
                Philippus
            </div>
            Nimirum ita agerem.
        </div>

        <div class="line-container" id="Sophobulus.74">
            <div class="line-character">
                Sophobulus
            </div>
            Et meritō. Quaere tū iam ex senibus, quid māximē sēnserint incommodum in vītā, quid eōs praetermīsisse
            doleat, et vehementer paeniteat? omnēs tibi ūnō ōre respondēbunt, quī aliquid didicērunt, nōn plūs
            didicisse; quī vērō nihil, nōn adhibuisse operam ut aliquid scīrent. In hanc querimōniam ingressī, nōn
            faciunt fīnem referendī, missōs sē fuisse ā parentibus aut ēducātōribus ad scholās et Magistrōs litterārum:
            sē tamen vānīs dēlectatiūnculīs vel lūsiōnum, vel vēnātiōnum, vel amōrum, aut ēiusmodī nūgārum illectōs,
            āmīsisse pulcherrimās ē manibus discendī occāsiōnēs: itaque conqueruntur dē fātō suō, et sortem suam
            dēplōrant, ac sēmetipsōs accūsant, damnant, interdum quoque exsecrantur. Vidēs ergō locum hunc dēsidiae
            atque īgnōrantiae esse in viā hāc vītae māximē īnfestum et perīculōsum, ūnumque omnium praecipuē dēvītandum?
            quoniam quidem audīs tam miserābilēs eōrum querēlās, quī in illum sunt collāpsī: is est igitur omnī cūrā et
            dīligentiā cavendus, et sēgnitiē, ōtiō, dēliciōlīs, nūgīs reiectīs ac sprētīs, in studia litterārum
            cultumque bonae mentis tōtā animī intentiōne incumbendum. Tū hāc dē rē patrem tuum rogā, tametsī iuvenem
            adhūc; et tū Morobule, tuum, iam senem, intellegētis ex eīs, vēram esse meam sententiam.
        </div>

        <div class="footnote" id="footnote.0">
            <a href="#Morobulus.1">(1)</a> <i>Morobulus, Sophobulus</i>, penult. prōductā, alter stultus et fatuus; alter
            sapiēns cōnsiliārius.
        </div>

        <div class="footnote" id="footnote.1">
            <a href="#Sophobulus.30">(2)</a> <i>Refrāctārium</i>, quī sessōrī refrāgātur.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}

        {% assign files = site.html_pages | where_exp: "page", "page.path contains 'files/'" %}

        {% assign neighbors = files
        | where: "type", "Colloquium"
        | where: "author", page.author
        | where: "collection", page.collection
        %}

        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>