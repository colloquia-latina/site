---
title: Exercitatio - Colloquium Primum
subtitle: SURRECTIO MATUTINA
type: Colloquium
author: Vives
topic: Waking Up
difficulty: Moderate
sequence: 1
character_count: 3
permalink: /vives/exercitatio-colloquium-primum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Vives, Johannes, Ludovicus. Exercitātiō Linguae Latīnae. Ed. stereotypa. Valentiae. Gregorius Majansius. 1782.
            <br>
            Source: <a
                href="https://web.archive.org/web/20110705162211/http:/www.stoa.org/hopper/text.jsp?doc=Stoa:text:2003.02.0010"
                target="_blank">Stoa.org</a>
            <br>
            This version created by Meagan Ayer for Dickinson College Commentaries, 2024.
            <br>
            Johannes Ludovicus Vives. Exercitātiō Linguae Latīnae.
        </div>

        <div class="characters">
            Persōnae:<br>
            Beātrīx puella, Emanuēl, Eusebius
        </div>

        <div class="line-container" id="Beatrix.1">
            <div class="line-character">
Beātrīx
Jesus Christus exuscitet vos a somno vitiorum. Heus pueri estis ne hodie evigilaturi?

        <div class="line-container" id="Eusebius.2">
            <div class="line-character">
Eusebius
Nescio quid incidit mihi in oculos, ita videor eos habere plenos arenae.

        <div class="line-container" id="Beatrix.3">
            <div class="line-character">
Beātrīx
Haec est tua prima cantio matutina, et bene vetus: aperiam fenestras hasce ambas, ligneam et vitream, ut feriat clarum mane vestros amborum oculos. Surgite, surgite.

        <div class="line-container" id="Eusebius.4">
            <div class="line-character">
Eusebius
Tam multo mane?

        <div class="line-container" id="Beatrix.5">
            <div class="line-character">
Beātrīx
Propior est meridies quam aurora. Vis tu Emmanuel recentem subuculam?Subucula est virilis camisia.

        <div class="line-container" id="Emanuel.6">
            <div class="line-character">
Emanuēl
Nihil nunc est necesse, haec est satis munda, cras sumam alteram. Cedo mihi thoracem.

        <div class="line-container" id="Beatrix.7">
            <div class="line-character">
Beātrīx
Quem? simplum, an diploidem?Diplois, de quavis re duplicata dicitur.

        <div class="line-container" id="Emanuel.8">
            <div class="line-character">
Emanuēl
Quem voles, mea nihil refert. Porrige huc simplum, ut si sim, hodie lusurus pila, minus graver.

        <div class="line-container" id="Beatrix.9">
            <div class="line-character">
Beātrīx
Hic est semper tuus mos: prius de lusu cogitas, quam de schola.

        <div class="line-container" id="Emanuel.10">
            <div class="line-character">
Emanuēl
Quid tu dicis inepta? et schola ipsa vocatur ludus.

        <div class="line-container" id="Beatrix.11">
            <div class="line-character">
Beātrīx
Ego non intelligo vestras grammaticationes et sophismata.

        <div class="line-container" id="Emanuel.12">
            <div class="line-character">
Emanuēl
Da ligulas astrictoriasLigulae astrictoriae, quibus vestimenta stringuntur. coriaceas.

        <div class="line-container" id="Beatrix.13">
            <div class="line-character">
Beātrīx
Fractae sunt: accipe sericas, et sic jussit tuus paedagogus. Quid jam? vin femoralia, et tibialia, quoniam est aestus?

        <div class="line-container" id="Emanuel.14">
            <div class="line-character">
Emanuēl
Minime vero, dato feminicruralia:Feminicruralia novum pro caligis. quaeso constringe me.

        <div class="line-container" id="Beatrix.15">
            <div class="line-character">
Beātrīx
Quid, tu habes brachia foenea, aut butyracea?

        <div class="line-container" id="Emanuel.16">
            <div class="line-character">
Emanuēl
Non, sed filo tenui consuta. Hui qualia dedisti mihi astrigmenta exarmata,Exarmata, sine ferris. et lacera.

        <div class="line-container" id="Beatrix.17">
            <div class="line-character">
Beātrīx
Memineris te heri alea perdidisse integra.

        <div class="line-container" id="Emanuel.18">
            <div class="line-character">
Emanuēl
Qui scis?

        <div class="line-container" id="Beatrix.19">
            <div class="line-character">
Beātrīx
Ego per rimulam ostii observabam te cum Guzmanulo ludentem.

        <div class="line-container" id="Emanuel.20">
            <div class="line-character">
Emanuēl
Amabo ne id paedagogus resciat.

        <div class="line-container" id="Beatrix.21">
            <div class="line-character">
Beātrīx
Immo ego narrabo, quum primum appellaris me deformem, ut soles.

        <div class="line-container" id="Emanuel.22">
            <div class="line-character">
Emanuēl
Quid si rapacem?

        <div class="line-container" id="Beatrix.23">
            <div class="line-character">
Beātrīx
Quidvis, modo ne deformem.

        <div class="line-container" id="Emanuel.24">
            <div class="line-character">
Emanuēl
Cedo calceos.

        <div class="line-container" id="Beatrix.25">
            <div class="line-character">
Beātrīx
Utros? longo obstragulo,Obstragulum est corium calcei superius. an brevi?

        <div class="line-container" id="Emanuel.26">
            <div class="line-character">
Emanuēl
Tectos propter lutum.

        <div class="line-container" id="Beatrix.27">
            <div class="line-character">
Beātrīx
Propter lutum aridum, quod alio nomine vocatur pulvis. Sed bene facis, nam in apertis cingulum est fractum, et fibula amissa.

        <div class="line-container" id="Emanuel.28">
            <div class="line-character">
Emanuēl
Indue rogo.

        <div class="line-container" id="Beatrix.29">
            <div class="line-character">
Beātrīx
Tu ipse facito.

        <div class="line-container" id="Emanuel.30">
            <div class="line-character">
Emanuēl
Non possum me flectere.

        <div class="line-container" id="Beatrix.31">
            <div class="line-character">
Beātrīx
Tu quidem facile te curvares, desidia vero tua difficile: an deglutisti ensem, ut circulator ille nudius quartus? adeone es jam delicatus? quid facies grandior?

        <div class="line-container" id="Emanuel.32">
            <div class="line-character">
Emanuēl
Astringe nodo laxo gemino: quod est elegantius.

        <div class="line-container" id="Beatrix.33">
            <div class="line-character">
Beātrīx
Nihil minus: solveretur nodus illico, et decideret tibi calceus e pedibus: praestat vel gemino astricto, vel astricto et laxo. Sume tunicam manicatam, et cingulum textile.

        <div class="line-container" id="Emanuel.34">
            <div class="line-character">
Emanuēl
Minime id quidem, sed coriaceum venatorium.

        <div class="line-container" id="Beatrix.35">
            <div class="line-character">
Beātrīx
Mater vetat: vis tu omnia arbitratu tuo facere? et tu heri fregisti aciculam fibulae.Aciculam fibulae,id quo corrigia astringitur.

        <div class="line-container" id="Emanuel.36">
            <div class="line-character">
Emanuēl
Non poteram alioqui exfibulare. Da ergo illud puniceum ex lino.

        <div class="line-container" id="Beatrix.37">
            <div class="line-character">
Beātrīx
Cape: cinge te cinctu Gallico.Cinctus Gallicus quomodo solent Galli se cingere. 1 Pecte caput prius radiis rarioribus, tum densioribus: apta pileum vertici, ne in occipitium rejicias more tuo, aut in fronten et oculos.

        <div class="line-container" id="Emanuel.38">
            <div class="line-character">
Emanuēl
Prodeamus jam tandem.

        <div class="line-container" id="Beatrix.39">
            <div class="line-character">
Beātrīx
Quid? illotis manibus et facie?

        <div class="line-container" id="Emanuel.40">
            <div class="line-character">
Emanuēl
Ista tua tam molesta curiositate taurum jam enecasses, nedum hominem, videris mihi non puerum vestire, sed sponsam.

        <div class="line-container" id="Beatrix.41">
            <div class="line-character">
Beātrīx
Eusebi, adfer pollubrumPollubrum est vas, ex quo aqua funditur. cum urceolo, Urceol. patina, in qua funditur. funde altius: stilla potius ex epistomio,Epistomium est nasi gutta. quam profundas: elue sordes istas ex nodis digitorum : ablue os, et gargariza, frica bene cilia, et palpebras, tum glandulas sub Auriculis duriter; cape linteum, exterge te. Deum immortalem, de omnibus es sigillatim admonendus, nihilne ipse tua sponte faceres?

        <div class="line-container" id="Emanuel.42">
            <div class="line-character">
Emanuēl
Vah, nimium es importuna, et odiosa.

        <div class="line-container" id="Beatrix.43">
            <div class="line-character">
Beātrīx
Et tu nimium scitus puer, ac formosulus. Deosculare me : flecte jam genua, et ante hanc Servatoris nostri imaginem recita precationem dominicam, et preces alias, ut habes de more, antequam pedem ponas extra cubiculum. Vide mi Emmanuel, uti de re nulla alia cogites, dum oras. Mane paulisper, appende sudariolum hoc de zona, ad nares emungendas et purgandas.

        <div class="line-container" id="Emanuel.44">
            <div class="line-character">
Emanuēl
Sumne satis ad arbitrium tuum compositus?

        <div class="line-container" id="Beatrix.45">
            <div class="line-character">
Beātrīx
Es.

        <div class="line-container" id="Emanuel.46">
            <div class="line-character">
Emanuēl
Ad meum minime, quoniam jam tandem ad tuum; ausim facere sponsionem,Facere sponsionem deponere certare precio. me horam unam vestiendo consumpsisse.

        <div class="line-container" id="Beatrix.47">
            <div class="line-character">
Beātrīx
Quid si vel duas? Quo eras alioqui iturus? Quid acturus? fossurus credo, aut araturus.

        <div class="line-container" id="Emanuel.48">
            <div class="line-character">
Emanuēl
Quasi desit quod agam.

        <div class="line-container" id="Beatrix.49">
            <div class="line-character">
Beātrīx
O magnum virum, vehementer in nihil agendo occupatum.

        <div class="line-container" id="Emanuel.50">
            <div class="line-character">
Emanuēl
Non hinc abis cavillatrix? abi, aut ego te abigam hoc calceo, aut calanticamCalantica, indumentum est capitis muliebre. tibi detraham de capite.

1 Cinctu Gallico, quamquam in margine appositum est, quomodo se solent Galli cingere: tamen scio aliquos ignorare qualis sit hic cingendi modus. Aliter enim cinguntur Galli, ac Germani, et Flandri: Germani nanque partem illam cinguli qua ensis innectitur, ad genua usque dimittunt: femora ita non illa cingunt, quo facilius enses illos oblongos, quos gerunt, distringere possint. Flandri aliquanto superius quam Germani cinguntur. Galli vero fere ad umbilicum cingula gestant, ut ante hac Hispani, qui jam Germanicum cingendi modum imitari coeperunt.
</body>