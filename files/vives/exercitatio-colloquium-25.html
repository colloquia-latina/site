title: Exercitatio - Colloquium Vīcēsimus Quīntus
subtitle: PRAECEPTA ĒDUCĀTIŌNIS
type: Colloquium
author: Vives
topic: Precepts of Education
difficulty: Moderate
sequence: 25
character_count: 2
permalink: /vives/exercitatio-colloquium-vicesimus-quintus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Budaeus, Grympherantēs
        </div>

        <div class="line-container" id="Budaeus.1">
            <div class="line-character">
                Budaeus
            </div>
            Quaenam est isthaec tanta et tam subita mūtātiō? inter Ovidiī Metamorphōsēs posset referrī.
        </div>

        <div class="line-container" id="Grympherantes.2">
            <div class="line-character">
                Grympherantēs
            </div>
            In peiusne, an in melius?
        </div>

        <div class="line-container" id="Budaeus.3">
            <div class="line-character">
                Budaeus
            </div>
            In melius, meā sententiā; sī quidem ab exteriōre cultū, gestū, verbīs, āctiōnibus bonam mentem licet aestimāre ac colligere.
        </div>

        <div class="line-container" id="Grympherantes.4">
            <div class="line-character">
                Grympherantēs
            </div>
            Est ergō quod mihi possīs grātulārī, sodālis iūcundissime.
        </div>

        <div class="line-container" id="Budaeus.5">
            <div class="line-character">
                Budaeus
            </div>
            Egō vērō et grātulor tibi, et ut pergās exhortor, māgnaque in diēs bonae istīus frūgis ut capiās incrēmenta Deum ac Dīvōs omnēs comprecor. Sed amābō, nē invīdeās familiārī tam cārō artem adeō praeclāram ac praestantem, quae brevī tempore tantum hūmānō pectorī probitātis īnstillet.
        </div>

        <div class="line-container" id="Grympherantes.6">
            <div class="line-character">
                Grympherantēs
            </div>
            Ars et fōns rīvī hūius ūberrimus est Flexibulus, sī eum nōstī.
        </div>

        <div class="line-container" id="Budaeus.7">
            <div class="line-character">
                Budaeus
            </div>
            Quis nōn nōrit virum, ut ā patre et māiōribus nātū audīvī, ingentis prūdentiae atque ūsūs rērum, huic cīvitātī nōn nōtum modō, sed cārum, et in paucīs venerābilem? Ō tē fēlīcem, quī illum propius audīveris, et sīs cum eō familiāriter versātus, unde tantum rettuleris frūctūs ad rēctam compositiōnem mōrum!
        </div>

        <div class="line-container" id="Grympherantes.8">
            <div class="line-character">
                Grympherantēs
            </div>
            Quantō tū fēlīcior, cui haec domī nāscuntur, quod āiunt? et potes nōn semel aut iterum ut egō, sed quotidiē, quotiēs libuerit, tālem patrem audīre māximīs et ūtilissimīs dē rēbus sapienter disserentem.
        </div>

        <div class="line-container" id="Budaeus.9">
            <div class="line-character">
                Budaeus
            </div>
            Omitte nunc ista; dē tē et Flexibulō prōcēdat sermō īnstitūtus.
        </div>

        <div class="line-container" id="Grympherantes.10">
            <div class="line-character">
                Grympherantēs
            </div>
            Taceāmus igitur dē patre tuō, quandō ita est tibi cordī: redeāmus ad Flexibulum; nihil virī illīus sermōne dulcius, nihil cōnsiliīs cordātius, nihil praeceptīs gravius, prūdentius, sānctius. Itaque gustū hōc, quem mihi ille dē sē praebuit, aucta et incēnsa est mihi mīrum in modum sitis hauriendī ex tam dulcī fonte sapientiae. Nārrant quī orbem terrārum dēscrībunt, fontēs esse admīrābilis ingeniī ac nātūrae, aliōs inēbriāre, aliōs ēbrietātem tollere, aliōs stupōrem immittere, aliōs somnum: fontem hunc hanc egō vim habēre sum expertus, ut ex brūtō efficiat hominem, ex perditō et nēquam frūgī, ex homine Angelum.
        </div>

        <div class="line-container" id="Budaeus.11">
            <div class="line-character">
                Budaeus
            </div>
            Possemne et egō ex eōdem fonte aliquid vel extrēmīs labrīs dēlibāre?
        </div>

        <div class="line-container" id="Grympherantes.12">
            <div class="line-character">
                Grympherantēs
            </div>
            Quidnī possīs? domum tibi ubi habitet commōnstrābō.
        </div>

        <div class="line-container" id="Budaeus.13">
            <div class="line-character">
                Budaeus
            </div>
            Isthuc quidem aliās; tū vērō, inter deambulandum (aut assideāmus, sī lubet) aliquot mihi refer ex illīus praeceptiōnibus, quās optimās esse et potissimās cēnseās.
        </div>

        <div class="line-container" id="Grympherantes.14">
            <div class="line-character">
                Grympherantēs
            </div>
            Equidem recēnsēbō lubēns, quum ut tibi grātificer et prōsim sī queam, quum ad meam recordātiōnem. Prīmum omnium docuit mē, dēbēre ūnumquemque nōn māgnificē dē sē sentīre, sed moderātē, seu vērius dēmissē: hoc est optimae ēducātiōnis, ac vērae cōmitātis solidum fundāmentum ac proprium. Hinc nāvāre operam ut animum excolat atque exōrnet cognitiōne rērum, scientiā, et exercitāmentīs virtūtum; alioquī hominem nōn hominem esse, sed pecus. Rēbus sacrīs interesse cum māximā attentiōne et reverentiā. Quicquid illīc seu audiās, seu videās, exīstimāre māgnum, admīrābile, dīvīnum, et quae captum tuum exuperent. Crebrō tē Chrīstō commendāre precibus, in illō spem et fīdūciam tuam omnem collocandam. Parentibus obsequentem sē praebēre, īnservīre illīs, ministrāre, et quaecumque valeat commodāre, prōdesse, adiuvāre. Magistrum colere, ac dīligere tamquam parentem, nōn corporis, sed (quod amplius est) mentis. Sacerdōtēs Dominī reverērī, illōrumque doctrīnae audientem sē exhibēre, quī referunt nōbīs persōnam Apostolōrum, atque adeō Dominī ipsīus. Senibus assurgendum, caput nūdandum, attentē illōs auscultandum, ā quibus ob diūtinum ūsum rērum collēcta sit prūdentia. Magistrātūs honōrāre, illīsque aliquid imperantibus dictō esse audientem, quibus cūra nostrī ā Deō est commissa. Virōs māgnī ingeniī, māgnae ērudītiōnis, probōs, suspicere, admīrārī, colere, bene illīs cupere, et amīcitiam illōrum ac familiāritātem expetere, ex quā māgnī frūctūs reportentur, et is potissimum ut similēs eōrum ēvadāmus. Dēnique iīs quī sunt in dīgnitāte, dēbērī reverentiam, idcircō impendendam esse līberāliter ac lībenter. Quid tū dē hīsce praeceptīs dīcis?
        </div>

        <div class="line-container" id="Budaeus.15">
            <div class="line-character">
                Budaeus
            </div>
            Meā quidem sententiā dēprōmpta esse ex dīvite quōdam prūdentiae prōmptuāriō. Sed dīc mihi, an nōn sunt multī ad dīgnitātem ēvectī hominēs indīgnissimī, velut Sacerdōtēs nōn respondentēs tantō titulō, et Magistrātūs prāvī, et senēs stultī ac dēlīrī? quid quaesō dē hīs sentiēbat Flexibulus? an eōdem esse honōre prosequendōs quō potiōrēs?
        </div>

        <div class="line-container" id="Grympherantes.16">
            <div class="line-character">
                Grympherantēs
            </div>
            Nōn īgnōrābat Flexibulus esse tālēs nōn paucōs, sed nōn concēdēbat aetātī nostrae, ut nōs inter ēiusmodī et aliōs pōnerēmus discrīmen; nōndum tantum esse nactōs nōs vel ingeniī, vel prūdentiae, ut id possīmus diiūdicāre: eam cēnsūram et sapientibus esse virīs relinquendam, et iīs quibus illōrum est regimen commissum.
        </div>

        <div class="line-container" id="Budaeus.17">
            <div class="line-character">
                Budaeus
            </div>
            Rēctē hoc quidem, ut vidētur.
        </div>

        <div class="line-container" id="Grympherantes.18">
            <div class="line-character">
                Grympherantēs
            </div>
            Addēbat nōn dēbēre adulēscentem in nūdandō capite lentum esse, nōn in flectendō genū, nōn in ūnōquōque honōrificē appellandō, nōn in cōmī sermōne ac moderātō. Nōn decēre multum loquī apud māiōrēs nātū, aut superiōrēs; id enim aliēnum esse ā reverentiā illīs dēbitā: sed tacitum illōs auscultāre, et ab eīs haurīre prūdentiam, cognitiōnem rērum variārum, rēctam atque expedītam loquendī ratiōnem. Brevissima est ad scientiam via, audiendī dīligentia. Prūdentis et ingeniōsī esse dē rēbus iūdicāre; ūnīuscūiusque dē eō quod probē nōvit; ideōque negābat ferendum esse adulēscentem ad prōnūntiandum ac dēfīniendum prōclīvem: dēbēre illum in statuendō, aut in iūdicandō dē rē quantumcumque levī ac exiguā, esse cūnctābundum, seu potius timidum, cōnscius vidēlicet suae īgnōrantiae. Quod sī in iūdiciō dē rē quālibet pār est adulēscentem esse tālem, quid fiet dē litterīs, dē disciplīnīs, dē lēgibus patriīs, dē rītibus, dē mōribus atque īnstitūtīs maiōrum, dē quibus nōn sōlum sententiam ferre iuvenem, sed nec disputāre, aut vocāre in quaestiōnem sinēbat Flexibulus; nōn cavillārī, nōn ratiōnem reposcere, sed tacitē, ac modestē obtemperāre, quod dictum Platōnis auctōritāte fulciēbat māgnī in sapientiā virī.
        </div>

        <div class="line-container" id="Budaeus.19">
            <div class="line-character">
                Budaeus
            </div>
            Quid sī sunt lēgēs aut mōrēs prāvī, inīquī, tyrānnicī?
        </div>

        <div class="line-container" id="Grympherantes.20">
            <div class="line-character">
                Grympherantēs
            </div>
            Idem et dē hōc Flexibulus disserēbat quod dē senibus. Nōn īgnōrō equidem, āiēbat ille, multōs esse receptōs in cīvitāte mōrēs parum probābilēs, sānctās esse lēgēs aliquās inīquās, sed tū imperītus, inexpertus rērum vītae, quōmodō id cēnsēbis? Nōndum eō pervēnistī ērudītiōne et ūsū rērum, ut dē eō possīs statuere: fortasse quae tua est īgnōrantia vel animī libīdō, improbās esse lēgēs iūdicābis quae sint rēctissimae, et māgnō cōnsiliō statūtae; rūrsum vērō optimās, quās iūstum esset abrogāre: sine illōs dē iīs inquīrere, disputāre, dēfīnīre, quī causam queunt dē singulīs probābilem reddere, tū id nōn possēs.
        </div>

        <div class="line-container" id="Budaeus.21">
            <div class="line-character">
                Budaeus
            </div>
            Ita est plānē. Perge ad alia.
        </div>

        <div class="line-container" id="Grympherantes.22">
            <div class="line-character">
                Grympherantēs
            </div>
            Nūllum esse decentius, aut grātiōsius adulēscentī ōrnāmentum, quam verēcundiam: nihil impudentiā taetrius, aut invīsius. Māgnum esse aetātī nostrae ab īrā perīculum: ab eā nōs ad turpēs āctiōnēs corripī, quārum paulō post gravissimē paeniteat. Multum itaque esse cum illā luctandum, quoad omnīnō prōsternātur, nē nōs ipsa prōsternat. Ōtiōsus homō, saxum; male occupātus, bellua; bene occupātus, vērē homō. Hominēs nihil agendō, male agere discunt. Cibum et pōtum mētiendum nātūrālī dēsīderiō famis aut sitis, nōn gulōsitāte, aut pecuīnā libīdine īnfarciendī corporis. Quid potest dīcī tetrius, quam hominem ea ingerere in suum corpus edendō et bibendō, quae exuant illum hūmānā condiciōne, trānsferant in belluīnam aut etiam in stipitem? Compositiō ōris et cūnctī corporis, quemadmodum animus sit intus habitus, loquitur; sed ex ūniversā exteriōre faciē nūllum animī speculum āiēbat esse certius quam oculōs, ideōque convenīre illōs esse sēdātōs et quiētōs, nōn ēlātōs, nec dēiectōs, nōn mōbilēs, sed nec rīgentēs: faciem ipsam nōn in torvitātem, nec ferōciam compositam, sed ad hilāritātem, atque affābilitātem. Sordēs et obscōenitātēs abesse decet ā vestītū, vīctū, convīctū, sermōne. Sermōnem nostrum nec arrogantem ac pavidum, nec vicissim abiectum et effēminātum volēbat esse: simplicem autem, et minimē captiōsum, nōn dētortum ad prāvās interpretātiōnēs: nam id sī fīat, nihil erit tūtum loquī, et frangitur generōsa loquendī indolēs, stultīs ac ineptīs cavillīs. Manūs quum verba facimus, nōn iactandās, nōn caput quatiendum, nōn crispandum latus, nōn vultum corrugandum et distorquendum, nōn pedēs agitandōs. Mendāciō nihil dīcēbat esse tetrius, nec aliud aequē abōminābātur. Intemperantia facit nōs belluās, mendācium diabolōs, vēritās sēmideōs: ā Deō nātam esse vēritātem, ā diabolō mendācium; nec est aliud ad vītae commūniōnem perinde damnōsum. Multō iūstius dēbēre ab hominum cōnsōrtiō pellī mendācem, quam quī est fūrātus, aut quī aliquem pulsāvit, aut quī adulterāvit nummum. Quae enim esse potest vel rērum ac negōtiōrum contrāctiō, vel cōnsociātiō sermōnum cum eō, quī aliud loquitur, aliud sentit? Cum reliquīs vitiōrum generibus esse potest aliqua, cum hōc nūlla. Dē sodālibus, et amīcitiīs adulēscentum multum ille loquēbātur, et accūrātē, nōn exiguum id esse mōmentum ad probitātem, aut flāgitia nostrae aetātis: trānsīre ad nōs amīcōrum nostrōrum, et sodālium mōrēs tamquam contāgiēs, et tālēs nōs ferē fierī quālēs iī sunt, quībuscum versēmur; idcircō eam in rem māgnam esse dīligentiam atque operam nāvandam: nec permittēbat nōbīs ut ipsī amīcitiās, et familiāritātēs dēligerēmus, sed ut ā Parentibus, aut Magistrīs, aut Ēducātōribus nostrīs dēlēctās, et trāditās accipērēmus, et colērēmus: illōs ratiōne dūcī in ēligendō, nōs autem rapī prāvā animī aliquā cupiditāte vel libīdine; quod sī quō cāsū in necessitūdinēs incidērimus inūtilēs aut noxiās, ā superiōre auctōritāte admonitōs abicere illās quamprīmum oportēre. Dīcēbat ille quidem cum alia permulta, māgna sānē atque admīrābilia, tum haec ipsa diffūsius, et exāctius. Sed haec erat propemodum dē rēctā adulēscentiae ēducātiōne summa. Brēdae Brabanticae, diē Vīsitātiōnis Dīvae Divae Virgnis. M.D.XXXVIII.
        </div>

        <div class="note">
            Vives, Johannes Ludovicus. Exercitatio Linguae Latinae. Ed. stereotypa. Valentiae. Gregorius Majansius. 1782.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}

        {% assign files = site.html_pages | where_exp: "page", "page.path contains 'files/'" %}

        {% assign neighbors = files
        | where: "type", "Colloquium"
        | where: "author", page.author
        | where: "collection", page.collection
        %}

        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>
