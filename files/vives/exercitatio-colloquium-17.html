---
title: Exercitatio - Colloquium Septimus Decimus
subtitle: CONVIVIUM
type: Colloquium
author: Vives
topic: Banquet
difficulty: Difficult
sequence: 17
character_count: 5
permalink: /vives/exercitatio-colloquium-septimus-decimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Scōpās, Sīmōnidēs, Critō, Dēmocritus, Polaemōn
        </div>

        <div class="line-container" id="Scopas.1">
            <div class="line-character">
                Scōpās
            </div>
            Ubi nōbīs Sīmōnidēs?
        </div>

        <div class="line-container" id="Crito.2">
            <div class="line-character">
                Critō
            </div>
            Illicō dīxerat sē ventūrum, simul ac convēnisset dēbitōrem apud forum.
        </div>

        <div class="line-container" id="Scopas.3">
            <div class="line-character">
                Scōpās
            </div>
            Rēctē habet; ā dēbitōre facilius sē extrīcāvit quam ā crēditōre.
        </div>

        <div class="line-container" id="Crito.4">
            <div class="line-character">
                Critō
            </div>
            Quī isthuc?
        </div>

        <div class="line-container" id="Scopas.5">
            <div class="line-character">
                Scōpās
            </div>
            Sīcut in victōriā bellī condiciōnēs fert victor, nōn victus; nam ā dēbitōre, quum ipse idem volet, ā crēditōre, quum alter. Sed convēnistisne omnēs ut erat condictum, relictā domī sevēritāte afferentēs vōbīscum hilāritātem, lepōrēs, venustātēs, grātiās?
        </div>

        <div class="line-container" id="Crito.6">
            <div class="line-character">
                Critō
            </div>
            Plānē ita spērō, et erimus, sīcut monet M. Varrō, bellī hōminēs.
        </div>

        <div class="line-container" id="Scopas.7">
            <div class="line-character">
                Scōpās
            </div>
            Reliqua meae cūrae suntō.
        </div>

        <div class="line-container" id="Crito.8">
            <div class="line-character">
                Critō
            </div>
            Ecce tibi Sīmōnidēs.
        </div>

        <div class="line-container" id="Scopas.9">
            <div class="line-character">
                Scōpās
            </div>
            Fēlīciter.
        </div>

        <div class="line-container" id="Simonides.10">
            <div class="line-character">
                Sīmōnidēs
            </div>
            Et vōbīs faustē.
        </div>

        <div class="line-container" id="Scopas.11">
            <div class="line-character">
                Scōpās
            </div>
            Exspectātissimē.
        </div>

        <div class="line-container" id="Simonides.12">
            <div class="line-character">
                Sīmōnidēs
            </div>
            Plānē rūsticānē; nam ad prandendum eram invītātus, nōn ad exspectandum: sed quaesō, fuī vōbīs diū in morā?
        </div>

        <div class="line-container" id="Crito.13">
            <div class="line-character">
                Critō
            </div>
            Nōn valdē.
        </div>

        <div class="line-container" id="Simonides.14">
            <div class="line-character">
                Sīmōnidēs
            </div>
            Cūr nōn accumbēbātis sine mē? Essetis saltem prooemiātī dē frūctibus quibus egō nōn admodum capior.
        </div>

        <div class="line-container" id="Scopas.15">
            <div class="line-character">
                Scōpās
            </div>
            Bona verba, tē absente assēdissēmus?
        </div>

        <div class="line-container" id="Crito.16">
            <div class="line-character">
                Critō
            </div>
            Satis comitātum; exōrdiāmur iam opus. Optimum pānem et levissimum, nōn plūs habet ponderis quam sī esset spongia; silīgineus est sētānius: Industrium habētis pollīnctōrem.
        </div>

        <div class="line-container" id="Scopas.17">
            <div class="line-character">
                Scōpās
            </div>
            Roscius est pīstrīnī cūrātor.
        </div>

        <div class="line-container" id="Simonides.18">
            <div class="line-character">
                Sīmōnidēs
            </div>
            Numquamne in id conicitur?
        </div>

        <div class="line-container" id="Scopas.19">
            <div class="line-character">
                Scōpās
            </div>
            Absit, tam frūgī servus?
        </div>

        <div class="line-container" id="Democritus.20">
            <div class="line-character">
                Dēmocritus
            </div>
            Adfer mihi autopyrum.
        </div>

        <div class="line-container" id="Simonides.21">
            <div class="line-character">
                Sīmōnidēs
            </div>
            Mihi verō secundārium aut typhaceum.
        </div>

        <div class="line-container" id="Scopas.22">
            <div class="line-character">
                Scōpās
            </div>
            Cūr tālem?
        </div>

        <div class="line-container" id="Simonides.23">
            <div class="line-character">
                Sīmōnidēs
            </div>
            Quoniam audīvī, et ita sum expertus, minus mē esse, quum pānis nōn est scītī sapōris.
        </div>

        <div class="line-container" id="Scopas.24">
            <div class="line-character">
                Scōpās
            </div>
            Heus puer ādfertō eī pānem cibārium<a href="#footnote.0"><sup>(1)</sup></a> et vulgārem, etiam ex ātrō, sī ita māvult: ita dēmum iūcundissimē convīvābimur, sī quisque quod māximē collibitum erit, sūmpserit.
        </div>

        <div class="line-container" id="Polaemon.25">
            <div class="line-character">
                Polaemōn
            </div>
            Pānis hīc, quem tū tantopere probās spongiōsus, aquāticus est, malō dēnsiōrem.
        </div>

        <div class="line-container" id="Crito.26">
            <div class="line-character">
                Critō
            </div>
            Mihi verō nōn displicet spongiōsus, modō nē sit speusitius<a href="#footnote.1"><sup>(2)</sup></a>; hīc verō etiam hectās attollit,<a href="#footnote.2"><sup>(3)</sup></a> quod focāceī solent facere; quum sit, utī satis appāret, fornāceus.
        </div>

        <div class="line-container" id="Polaemon.27">
            <div class="line-character">
                Polaemōn
            </div>
            Cibārius hīc pānis et acerōsus est et acētōsus, typhaceum dīcās.
        </div>

        <div class="line-container" id="Scopas.28">
            <div class="line-character">
                Scōpās
            </div>
            Sīc cōnsuēvērunt nostrī agricolae trīticum omne quod hūc important, acerāre prius in vīllā, et miscēre multīs generibus sēmīnum; sapor autem ex fermentō est nimiō.
        </div>

        <div class="line-container" id="Polaemon.29">
            <div class="line-character">
                Polaemōn
            </div>
            Nūllum hominum genus est hoc fraudulentius; nōn male faciunt, nisī quum nesciunt.
        </div>

        <div class="line-container" id="Crito.30">
            <div class="line-character">
                Critō
            </div>
            Pānis hīc nōn est satis fermentātus.
        </div>

        <div class="line-container" id="Democritus.31">
            <div class="line-character">
                Dēmocritus
            </div>
            Putā tē hodiē Iūdaeum, quī azymō vēscēbantur iussū Deī.
        </div>

        <div class="line-container" id="Crito.32">
            <div class="line-character">
                Critō
            </div>
            Id quidem quod hōminēs essent pessimī, ut interdicta est illīs suilla, quā nihil palātō grātius, nec sī moderātē sūmās, salūbrius. Et quidem azyma iussī sunt comedere cum lactūcīs agrestibus, quae sunt perquam amārae.
        </div>

        <div class="line-container" id="Polaemon.33">
            <div class="line-character">
                Polaemōn
            </div>
            Illa omnia sēnsūs habent altiōrēs, omittāmus haec.
        </div>

        <div class="line-container" id="Scopas.34">
            <div class="line-character">
                Scōpās
            </div>
            Et quidem disputātiōnem dē pāne. Sī dē obsōniīs fuerit tanta contrōversia, māgna erit in tōtō convīviō discordia.
        </div>

        <div class="line-container" id="Crito.35">
            <div class="line-character">
                Critō
            </div>
            Accidet nīmirum quod Horātius inquit: Trēs mihi convīvae prope dissentīre videntur, pōscentēs variō multum dīversa palātō.<a href="#footnote.3"><sup>(4)</sup></a>
        </div>

        <div class="line-container" id="Scopas.36">
            <div class="line-character">
                Scōpās
            </div>
            Appōne lancēs illās et tympana cum cerasīs et prūnīs, et mālīs granātīs, et persicīs pōmīs, et persicīs praecōcibus.
        </div>

        <div class="line-container" id="Polaemon.37">
            <div class="line-character">
                Polaemōn
            </div>
            Cūr M. Varrō dīxit convīvās nōn dēbēre excēdere numerum Mūsārum, quum dē eō numerō nōn constet? Aliī enim pōnunt trēs, aliī sex, aliī novem.
        </div>

        <div class="line-container" id="Crito.38">
            <div class="line-character">
                Critō
            </div>
            Dīxit tamquam sī cōnstāret esse novem, et ita erat vulgō receptum: unde Diogenīs iocus in lūdimagistrum, quī paucōs habēret discipulōs, dēpictās autem Mūsās in lūdō; Praeceptor, inquit, σὺν ταῖς μύσαις<a href="#footnote.4"><sup>(5)</sup></a> multōs habet discipulōs.
        </div>

        <div class="line-container" id="Democritus.39">
            <div class="line-character">
                Dēmocritus
            </div>
            Sed est nē vērum, Persās pōmum hoc quod apud ipsōs esset lēthāle, invēxisse in Graeciam ad pestem eōrum quibuscum bellum gerēbant?
        </div>

        <div class="line-container" id="Crito.40">
            <div class="line-character">
                Critō
            </div>
            Sīc accēpī.
        </div>

        <div class="line-container" id="Democritus.41">
            <div class="line-character">
                Dēmocritus
            </div>
            Admīrābilis est in ingeniīs terrārum varietās.
        </div>

        <div class="line-container" id="Crito.42">
            <div class="line-character">
                Critō
            </div>
            'India mittit ebur', inquit Vergilius, 'mollēs sua tūra Sabaēī'.<a href="#footnote.5"><sup>(6)</sup></a> Hem cydonipersica.<a href="#footnote.6"><sup>(7)</sup></a>
        </div>

        <div class="line-container" id="Simonides.43">
            <div class="line-character">
                Sīmōnidēs
            </div>
            Novum īnsitiōnis inventum prīscīs incognitum; cēdō nōbīs pateram illam cum fīcīs dūricoriīs<a href="#footnote.7"><sup>(8)</sup></a> quī sunt (ut nōstis) prōdromī.
        </div>

        <div class="line-container" id="Scopas.44">
            <div class="line-character">
                Scōpās
            </div>
            Satis est frūctuum: explēāmus nōs rēbus aliīs salūbriōribus corporī.
        </div>

        <div class="line-container" id="Crito.45">
            <div class="line-character">
                Critō
            </div>
            Quid hīs salūbrius?
        </div>

        <div class="line-container" id="Scopas.46">
            <div class="line-character">
                Scōpās
            </div>
            Nihil, sī salūbre et sapidum īdem sunt, sīcut in merīdiānō somnō.
        </div>

        <div class="line-container" id="Crito.47">
            <div class="line-character">
                Critō
            </div>
            Egō condōnō illīs nocumentum propter oblectāmentum.
        </div>

        <div class="line-container" id="Scopas.48">
            <div class="line-character">
                Scōpās
            </div>
            Nōn meminīstī versiculum Catōnis: Pauca voluptātī dēbentur, plūra salūtī.
        </div>

        <div class="line-container" id="Scopas.49">
            <div class="line-character">
                Scōpās
            </div>
            Datō singulīs singulās gabātās cum iūre carnium ut sorbeant; id verō et calfaciet intestīna, et blandē ablūet ad molliendum ventrem.
        </div>

        <div class="line-container" id="Simonides.50">
            <div class="line-character">
                Sīmōnidēs
            </div>
            Profectō puer amō tē dē suillā hāc salītā. Ō pernam sapīdissimam! māiālis est. Brassicās illās cum lāridō, sī vīs mihi auscultāre, redde coquō per hoc quidem temporis, aut servā in brūmam. Lūcānicae hūius scinde mihi bucceam ūnam aut alteram, quō suāvius ebībam prīmum cyathum.
        </div>

        <div class="line-container" id="Crito.51">
            <div class="line-character">
                Critō
            </div>
            Pareāmus Medicōrum cōnsiliō, admonentium, ut porcīnae addātur merum; funde vīnum.
        </div>

        <div class="line-container" id="Scopas.52">
            <div class="line-character">
                Scōpās
            </div>
            Sequitur āctus fābulae, fortassīs hoc annī tempore praecipuus. Spectāte hūius āctūs apparātum, prīmum omnium ā caliculīs custōs abācī scyphōs exposuit vitreōs cristāllīnī vitrī cum vīnō albō pūrissimō, aquam putēs sōlō aspectū. San-Martīnium<a href="#footnote.8"><sup>(9)</sup></a> est, et partim Rhēnēnse, nōn īnfectum ut solent in Belgiā, sed quāle in mediā Germāniā bibitur. Oenophorus relevit hodiē sēriās duās, alteram vīnī heluellī seu flāvī ex agrō Parīsiēnsī, alteram sanguineī Burdegālēnsis: habētis in apȳrōtō<a href="#footnote.9"><sup>(10)</sup></a> alia parāta, fuscum, Aquītānicum, et nigrum ē Saguntō: petat quisque ex sententiā palātī suī.
        </div>

        <div class="line-container" id="Crito.53">
            <div class="line-character">
                Critō
            </div>
            Quid potest nūntiārī laetius? ut nihil est dūrius quam perīre sitī. Egō verō mallem optimam nōbīs aquam prōspexissēs; hunc nūntium audīvissem libentius quam dē vīnō.
        </div>

        <div class="line-container" id="Scopas.54">
            <div class="line-character">
                Scōpās
            </div>
            Nec ea deerit.
        </div>

        <div class="line-container" id="Simonides.55">
            <div class="line-character">
                Sīmōnidēs
            </div>
            Nūper quum essem in urbe Rōmā, bibī apud Cardinālem quendam vīna generōsissima omnifāriam sapōris, (nam eram Praefectō cellae vīnāriae perquam familiāris) vīnum dulce, acūtum, lēne, suāve, austērum.
        </div>

        <div class="line-container" id="Democritus.56">
            <div class="line-character">
                Dēmocritus
            </div>
            Mihi vehementer placet aiglaucēs.<a href="#footnote.10"><sup>(11)</sup></a>
        </div>

        <div class="line-container" id="Polaemon.57">
            <div class="line-character">
                Polaemōn
            </div>
            Sīc ferē Belgicīs fēminīs.
        </div>

        <div class="line-container" id="Simonides.58">
            <div class="line-character">
                Sīmōnidēs
            </div>
            In pāgīs quibusdam Galliae flōcēs appōnuntur, secundārium autem vīnum et tertiārium habent in dēliciīs; sed ea vīlla sunt magis quam vīna, et aliōquī vīnum Gallicum tōtō genere nec aquam, nec aetātem fert: itaque paulō post quam est diffūsum, bibitur; quippe post annum inclīnat illicō, et fit dubium, tum fugiēns, et acuit; quod sī mānserit diūtius, ēmulcet, et in vappam vertitur. Hispānum vīnum et Italicum bene fert, et aquam et aetātem.
        </div>

        <div class="line-container" id="Democritus.59">
            <div class="line-character">
                Dēmocritus
            </div>
            Quid reī est vīnum fugiēns? Vientur probē dolia<a href="#footnote.11"><sup>(12)</sup></a>, et obserētur cella, immō et domus claudātur sī sit opus.
        </div>

        <div class="line-container" id="Polaemon.60">
            <div class="line-character">
                Polaemōn
            </div>
            Ut pōma fugientia quae aetātī cēdunt, nec servantur, et discēdere vulgō dīcimus; cūius contrārium est vīnum cōnsistēns.
        </div>

        <div class="line-container" id="Democritus.61">
            <div class="line-character">
                Dēmocritus
            </div>
            Funde mihi prius aquam ad dīmidium calicem, super hanc īnfundēs vīnum mōre veterī.
        </div>

        <div class="line-container" id="Crito.62">
            <div class="line-character">
                Critō
            </div>
            Immō et hodiernō multārum gentium. Gallī et Germānī contrā faciunt.
        </div>

        <div class="line-container" id="Democritus.63">
            <div class="line-character">
                Dēmocritus
            </div>
            Quae nātiōnēs volunt bibere aquam vīnātam, aquae addunt vīnum: quae vīnum aquātum, vīnō superīnfundunt aquam.
        </div>

        <div class="line-container" id="Crito.64">
            <div class="line-character">
                Critō
            </div>
            Quae verō vīnō aquam nōn adfundunt, quid bibunt?
        </div>

        <div class="line-container" id="Democritus.65">
            <div class="line-character">
                Dēmocritus
            </div>
            Vīnum pūrum putum.
        </div>

        <div class="line-container" id="Crito.66">
            <div class="line-character">
                Critō
            </div>
            Etiam, nisi prius sit ā vīnāriō irrīgātum.
        </div>

        <div class="line-container" id="Polaemon.67">
            <div class="line-character">
                Polaemōn
            </div>
            Baptīzāre id vocant ut vīnum sit Chrīstiānum: ea erat meō tempore ēlegantia philosophica.
        </div>

        <div class="line-container" id="Democritus.68">
            <div class="line-character">
                Dēmocritus
            </div>
            Illī baptīzant vīnum, et sē ipsōs exbaptīzant.
        </div>

        <div class="line-container" id="Polaemon.69">
            <div class="line-character">
                Polaemōn
            </div>
            Pēius agunt quī iniciunt calcem, sulphur, mel, alūmen, et alia dictū tetriōra quibus nihil est corporibus perniciōsius, in quōs pūblicē dēbēret animadvertī, ut in latrōnēs aut sīcāriōs; inde sunt enim incrēdibilia morbōrum genera, et potissimum arthrētica.<a href="#footnote.12"><sup>(13)</sup></a>
        </div>

        <div class="line-container" id="Crito.70">
            <div class="line-character">
                Critō
            </div>
            Ex cōnspīrātiōne cum Medicīs id agunt, ut utrique rem augeant.
        </div>

        <div class="line-container" id="Democritus.71">
            <div class="line-character">
                Dēmocritus
            </div>
            Nimis mihi porrigis plēnum calicem: dēplē quaesō tē aliquantum ut sit locus aquae īnfundendae.
        </div>

        <div class="line-container" id="Crito.72">
            <div class="line-character">
                Critō
            </div>
            Funde mihi in scyphum illum colōris castāneī. Quid reī est?
        </div>

        <div class="line-container" id="Scopas.73">
            <div class="line-character">
                Scōpās
            </div>
            Nux praegrandis Indica ab lābrīs argentō circumclūsa<a href="#footnote.13"><sup>(14)</sup></a>, vīsne in culullō illō līgnī hebenī, quod ferunt esse salūberrimum? Nē addās tantum aquae: nēscis vetus verbum: Perdis vīnum īnfūsā aquā?
        </div>

        <div class="line-container" id="Democritus.74">
            <div class="line-character">
                Dēmocritus
            </div>
            Immō perdis utrumque, aquam et vīnum.
        </div>

        <div class="line-container" id="Polaemon.75">
            <div class="line-character">
                Polaemōn
            </div>
            Malō utrumque perdere quam ab alterutrō perdī.
        </div>

        <div class="line-container" id="Scopas.76">
            <div class="line-character">
                Scōpās
            </div>
            Lubetne pōtāre mōre Graecō ex illīs paterīs et capatiōribus pōculīs?
        </div>

        <div class="line-container" id="Crito.77">
            <div class="line-character">
                Critō
            </div>
            Minimē verō. Admonēbās nōs modō antīquī prōverbiī, vicissim admoneō tē praecēptī Paulīnī: 'nōlīte inebriārī vīnō, in quō inest lūxuria': et Servātōris nostrī: 'Vidēte nē graventur corda vestra crāpulā, et ebrietāte'. Unde est haec frīgida, tam pūra et pellucida?
        </div>

        <div class="line-container" id="Scopas.78">
            <div class="line-character">
                Scōpās
            </div>
            Ē fonte proximō.
        </div>

        <div class="line-container" id="Crito.79">
            <div class="line-character">
                Critō
            </div>
            Ad vīnum dīluendum malim cīsternam, modō dēfaecātissimam.
        </div>

        <div class="line-container" id="Democritus.80">
            <div class="line-character">
                Dēmocritus
            </div>
            Quid pūteālem?
        </div>

        <div class="line-container" id="Crito.81">
            <div class="line-character">
                Critō
            </div>
            Ūsibus lavandī aptior est quam bibendō.
        </div>

        <div class="line-container" id="Polaemon.82">
            <div class="line-character">
                Polaemōn
            </div>
            Fluviātilem commendant plūrimī.
        </div>

        <div class="line-container" id="Crito.83">
            <div class="line-character">
                Critō
            </div>
            Rēctē, sī fluant amnēs per vēnās aurī, ut ferē in Hispāniā, et sit quiēta et liquida.
        </div>

        <div class="line-container" id="Simonides.84">
            <div class="line-character">
                Sīmōnidēs
            </div>
            Mihi verō in phialā illā Samiā adfer aliquantum cervīsiae, quam putō refrīgerandō corporī hōc aestū ūtilissimam.
        </div>

        <div class="line-container" id="Scopas.85">
            <div class="line-character">
                Scōpās
            </div>
            Ex quā tandem cervīsiā?
        </div>

        <div class="line-container" id="Simonides.86">
            <div class="line-character">
                Sīmōnidēs
            </div>
            Ex tenuissimā; nam aliae nimium incrāssant spīritūs, et reddunt obēsum corpus.
        </div>

        <div class="line-container" id="Polaemon.87">
            <div class="line-character">
                Polaemōn
            </div>
            Mihi item datō, sed in vitrō illō teretī.
        </div>

        <div class="line-container" id="Scopas.88">
            <div class="line-character">
                Scōpās
            </div>
            Curre ad culīnam; quid illī cessant? Quīn mittunt missum alium? Vidēs iam hinc nēminem attingere? Adfer pullōs gallināceōs elīxōs cum lactūcīs, buglossā hōrtēnsī et intybō, vervēcīnam quoque et vītulīnam.
        </div>

        <div class="line-container" id="Crito.89">
            <div class="line-character">
                Critō
            </div>
            Adde etiam in scūtulīs paulum sināpis aut petrōselīnātī.
        </div>

        <div class="line-container" id="Democritus.90">
            <div class="line-character">
                Dēmocritus
            </div>
            Violenta rēs vidētur sināpis.
        </div>

        <div class="line-container" id="Crito.91">
            <div class="line-character">
                Critō
            </div>
            Nōn admodum congruit bīliōsīs; iīs tamen quī crāssīs et frīgidīs humōribus redundant haud inūtilis.
        </div>

        <div class="line-container" id="Polaemon.92">
            <div class="line-character">
                Polaemōn
            </div>
            Idcircō sapiunt populī septentriōnālēs, quibus illa est māgnō ūsuī, praecipuē cibīs crāssīs et dūrīs addita, ut būbulae et salsāmentīs.
        </div>

        <div class="line-container" id="Scopas.93">
            <div class="line-character">
                Scōpās
            </div>
            Hoc locō exīstimō pultēs et ptīsānās<a href="#footnote.14"><sup>(15)</sup></a> ventūrās in tempore, leucophāgum<a href="#footnote.15"><sup>(16)</sup></a>, simīlāginem, amylum, oryzam, vermiculōs; edat quisque ex quibus volet.
        </div>

        <div class="line-container" id="Democritus.94">
            <div class="line-character">
                Dēmocritus
            </div>
            Vīdī quī ā vermiculīs<a href="#footnote.16"><sup>(17)</sup></a> hūiusmodī vehementer abhorrēret, quod autumāret collēctōs fuisse ex terrā aut coenō, et vīxisse aliquandō.
        </div>

        <div class="line-container" id="Crito.95">
            <div class="line-character">
                Critō
            </div>
            Scīlicet metuēbat, nē in aquāliculō suō revīvīscerent. Oryzam ferunt nāscī in aquā, morī in vīnō: cēdō igitur vīnum.
        </div>

        <div class="line-container" id="Democritus.96">
            <div class="line-character">
                Dēmocritus
            </div>
            Nē bibe statim ā cibō calidō, intermisce prius frīgidī aliquid et solidī.
        </div>

        <div class="line-container" id="Crito.97">
            <div class="line-character">
                Critō
            </div>
            Quid?
        </div>

        <div class="line-container" id="Democritus.98">
            <div class="line-character">
                Dēmocritus
            </div>
            Crustam pānis aliquam, vel turundam ūnam aut alteram carnium.
        </div>

        <div class="line-container" id="Simonides.99">
            <div class="line-character">
                Sīmōnidēs
            </div>
            Vāh, piscēs cum carnibus in eādem mēnsā? mare miscētur terrae: hoc vetant medicī.
        </div>

        <div class="line-container" id="Scopas.100">
            <div class="line-character">
                Scōpās
            </div>
            Immō hoc placet medicīs.
        </div>

        <div class="line-container" id="Simonides.101">
            <div class="line-character">
                Sīmōnidēs
            </div>
            Crēdō, quia illīs ūtile.
        </div>

        <div class="line-container" id="Scopas.102">
            <div class="line-character">
                Scōpās
            </div>
            Cūr ergō vetant Medicī?
        </div>

        <div class="line-container" id="Simonides.103">
            <div class="line-character">
                Sīmōnidēs
            </div>
            Errāvī, ā Medicīnā prohibērī dictum oportuit, nōn ā Medicīs. Sed quī sunt piscēs istī?
        </div>

        <div class="line-container" id="Scopas.104">
            <div class="line-character">
                Scōpās
            </div>
            Appōne ōrdine, prīmum lūpum<a href="#footnote.17"><sup>(18)</sup></a> illum assum cum acētō et cappāribus, tum passerēs elīxōs cum sūcō lapathī acūtī, solēās frīxās<a href="#footnote.18"><sup>(19)</sup></a>, lūcium recentem, et capitōnem<a href="#footnote.19"><sup>(20)</sup></a>; lūcium salītum servā tibi, thynnum assum recentem, et thynnum in salsāmentō, mēnās recentēs frīxās, crustulāta<a href="#footnote.20"><sup>(21)</sup></a> in quibus insunt mullī barbātī, mūraenae, et truttae multīs conditae arōmatīs, gōbiōs<a href="#footnote.21"><sup>(22)</sup></a> frīxōs, cammarōs et cancrōs elīxōs. Admisce scūtellās cum intrītīs alliātō, pīperātō, ērūcātō.
        </div>

        <div class="line-container" id="Simonides.105">
            <div class="line-character">
                Sīmōnidēs
            </div>
            Egō verō dē piscibus loquar, nōn edam.
        </div>

        <div class="line-container" id="Crito.106">
            <div class="line-character">
                Critō
            </div>
            Sī Philologus coeperit dē piscibus movēre contrōversiam, hoc est dē rē incertissimā et contrōversīssimā, incipite nōbīs lectulōs īnsternere, hīc erit cubandum.
        </div>

        <div class="line-container" id="Scopas.107">
            <div class="line-character">
                Scōpās
            </div>
            Nēmō dīgnātur vel gustāre; tolle haec.
        </div>

        <div class="line-container" id="Simonides.108">
            <div class="line-character">
                Sīmōnidēs
            </div>
            Atquī convīvia ōlim Rōmae lautissima, et ut ipsī solītī erant dīcere, pollucibilia<a href="#footnote.22"><sup>(23)</sup></a> ex piscibus cōnstābant.
        </div>

        <div class="line-container" id="Crito.109">
            <div class="line-character">
                Critō
            </div>
            Ita sunt mūtāta tempora, etsī hoc etiamnum dūrat apud quōsdam.
        </div>

        <div class="line-container" id="Scopas.110">
            <div class="line-character">
                Scōpās
            </div>
            Importāte assa, pullōs, perdicēs, turdōs, anāticulās, querquēdulās, palumbulōs, cunīculōs, lepusculōs, vītulīnam et haedīnam, et intinctūs seu embāmmata<a href="#footnote.23"><sup>(24)</sup></a>, acētum, omphācium, oxȳpora, māla etiam medica, et cȳtrōnia, et olīvās Baleāricās conditītiās, quassās, et in muriā asservātās.
        </div>

        <div class="line-container" id="Democritus.111">
            <div class="line-character">
                Dēmocritus
            </div>
            Nōn adsunt Bēthicae?
        </div>

        <div class="line-container" id="Scopas.112">
            <div class="line-character">
                Scōpās
            </div>
            Magis sunt sapōris scītī Baleāricae.
        </div>

        <div class="line-container" id="Crito.113">
            <div class="line-character">
                Critō
            </div>
            Quid fīet grandibus illīs belluīs anserī, cygnō, pāvōnī?
        </div>

        <div class="line-container" id="Scopas.114">
            <div class="line-character">
                Scōpās
            </div>
            Ostende tantum et refer in culīnam.
        </div>

        <div class="line-container" id="Polaemon.115">
            <div class="line-character">
                Polaemōn
            </div>
            Hem pāvōnem. Ubi est Q. Hortēnsius<a href="#footnote.24"><sup>(25)</sup></a> cui erat in dēliciīs?
        </div>

        <div class="line-container" id="Simonides.116">
            <div class="line-character">
                Sīmōnidēs
            </div>
            Tolle agnīnam.
        </div>

        <div class="line-container" id="Scopas.117">
            <div class="line-character">
                Scōpās
            </div>
            Cūr tollētur?
        </div>

        <div class="line-container" id="Simonides.118">
            <div class="line-character">
                Sīmōnidēs
            </div>
            Quia est īnsalūbris: ferunt eam nōn aliā exīre, quam quālis intrārit.
        </div>

        <div class="line-container" id="Crito.119">
            <div class="line-character">
                Critō
            </div>
            Vīdī quendam dēvorāre ossa olīvārum struthiōnicē.
        </div>

        <div class="line-container" id="Scopas.120">
            <div class="line-character">
                Scōpās
            </div>
            Ex quibus carnibus sunt artocreae<a href="#footnote.25"><sup>(26)</sup></a> istae?
        </div>

        <div class="line-container" id="Crito.121">
            <div class="line-character">
                Critō
            </div>
            Haec est ex cervīnā.
        </div>

        <div class="line-container" id="Scopas.122">
            <div class="line-character">
                Scōpās
            </div>
            Haec ex dāmicā; illa est ut putō, aprūgna.
        </div>

        <div class="line-container" id="Crito.123">
            <div class="line-character">
                Critō
            </div>
            Conditūrās ipsās malim quam carnēs.
        </div>

        <div class="line-container" id="Simonides.124">
            <div class="line-character">
                Sīmōnidēs
            </div>
            Plānē ita est, etiam rēs amārās condīmentum reddit suāvissimās.
        </div>

        <div class="line-container" id="Crito.125">
            <div class="line-character">
                Critō
            </div>
            Ecquod est vītae tōtīus condīmentum?
        </div>

        <div class="line-container" id="Democritus.126">
            <div class="line-character">
                Dēmocritus
            </div>
            Aequus animus.
        </div>

        <div class="line-container" id="Crito.127">
            <div class="line-character">
                Critō
            </div>
            Aliud quiddam egō prōferam amplius et augustius.
        </div>

        <div class="line-container" id="Democritus.128">
            <div class="line-character">
                Dēmocritus
            </div>
            Quid tandem hoc meō?
        </div>

        <div class="line-container" id="Crito.129">
            <div class="line-character">
                Critō
            </div>
            Pietās, sub quā et animī aequitās comprehenditur, et ad rēs ūniversās asperās, faciles, mediās, condīmentum aptissimum et iūcundissimum.
        </div>

        <div class="line-container" id="Scopas.130">
            <div class="line-character">
                Scōpās
            </div>
            Īnfunde vīnum album Hispānicum in carchēsium illud, et circumfer per convīvās.
        </div>

        <div class="line-container" id="Democritus.131">
            <div class="line-character">
                Dēmocritus
            </div>
            Quid parās agere? sub prandiī fīnem propīnās nōbīs vīnum forte ac generōsum? dīlūtius erit posthāc bibendum sī cōnsultum cupimus valētūdinī.
        </div>

        <div class="line-container" id="Simonides.132">
            <div class="line-character">
                Sīmōnidēs
            </div>
            Rēctē mihi vidēris admonēre: frīgida enim oportet esse in convīviō postrēma, quae pondere suō cibōs ad īmum ventrīculum dētrūdant, et vapōrēs caput impetentēs cohibeant.
        </div>

        <div class="line-container" id="Scopas.133">
            <div class="line-character">
                Scōpās
            </div>
            Tolle ista, mūtā orbēs et quadrās, dā secundam mēnsam<a href="#footnote.26"><sup>(27)</sup></a>; nam nēmō extendit usquam manum.
        </div>

        <div class="line-container" id="Crito.134">
            <div class="line-character">
                Critō
            </div>
            Adeō vorāvī initiō avidē ut statim āmīserim appetītum.
        </div>

        <div class="line-container" id="Democritus.135">
            <div class="line-character">
                Dēmocritus
            </div>
            Egō item nōn appetitiōne, sed impetū feror ad prīmās dapēs, inde mē expleō.
        </div>

        <div class="line-container" id="Polaemon.136">
            <div class="line-character">
                Polaemōn
            </div>
            Nesciō quid ēdī dē piscibus; id gustum meum prōrsus retūdit.
        </div>

        <div class="line-container" id="Simonides.137">
            <div class="line-character">
                Sīmōnidēs
            </div>
            Tantumne bellāriōrum apparātum et cupēdīnēs, quum nihil superest amplius cupēdiae? Pyra, māla, cāseus multiplex, sed palātō meō congruentissimus est hippax.<a href="#footnote.27"><sup>(28)</sup></a>
        </div>

        <div class="line-container" id="Crito.138">
            <div class="line-character">
                Critō
            </div>
            Nōn reor hippacem esse hunc, sed Phrygium ex lacte asīnī, quālis ē Siciliā usque advehitur columellārī fōrmā et quadrātā, quī quum frangitur, in lāminulās funditur sīve phȳlūrās.
        </div>

        <div class="line-container" id="Democritus.139">
            <div class="line-character">
                Dēmocritus
            </div>
            Cāseus hīc etsī Britannicus, fistulōsus est; nōn erit mea utique sententiā vōbīs grātus.
        </div>

        <div class="line-container" id="Crito.140">
            <div class="line-character">
                Critō
            </div>
            Sed neque hīc spongiōsus Hollandicus. Parmēnsis hīc est bene compāctus, et satis (ut vidētur) recēns, et ille Pēnafellius<a href="#footnote.28"><sup>(29)</sup></a> facile cum Parmēnsī certārit.
        </div>

        <div class="line-container" id="Democritus.141">
            <div class="line-character">
                Dēmocritus
            </div>
            Nōn est Parmēnsis, sed Placentīnus.
        </div>

        <div class="line-container" id="Crito.142">
            <div class="line-character">
                Critō
            </div>
            Etiam, sī placet: vulgō Germānōrum suāvissimus est cāseus vetus, putris, cōnfricātus et vermiculōsus.
        </div>

        <div class="line-container" id="Simonides.143">
            <div class="line-character">
                Sīmōnidēs
            </div>
            Quī tālem edit cāseum, sitim vēnātur, et edit ut bibat.
        </div>

        <div class="line-container" id="Scopas.144">
            <div class="line-character">
                Scōpās
            </div>
            Pīstor dulciārius nimium morātur, quīn adfert stribilitās<a href="#footnote.29"><sup>(30)</sup></a>, et artolagāna testūācia et sartagineā cōnspersiōne in cacābum iniectā oleī ferventis, melle superīnfūsō.
        </div>

        <div class="line-container" id="Crito.145">
            <div class="line-character">
                Critō
            </div>
            Caryōtās dā mihi aliquot et ad edendum, et ad servandum; fortasse nocte hāc nihil edam aliud.
        </div>

        <div class="line-container" id="Scopas.146">
            <div class="line-character">
                Scōpās
            </div>
            Cape igitur spatalium hoc integrum: vīn ex mālogranātīs?
        </div>

        <div class="line-container" id="Polaemon.147">
            <div class="line-character">
                Polaemōn
            </div>
            Heus Puer spoliā nōbīs hanc palmam agrestem, et dā quod est ēsuī.
        </div>

        <div class="line-container" id="Scopas.148">
            <div class="line-character">
                Scōpās
            </div>
            Pōtiōnis vōs admoneō: scītis Aristotelīs esse opīniōnem, tragēmata esse inventa ut ea nōs ad bibendum invītent, nē cibus in āridō coquātur.
        </div>

        <div class="line-container" id="Crito.149">
            <div class="line-character">
                Critō
            </div>
            Oportet ergō inventōrem fuisse vel nautam, vel piscem, quī adeō timēret ārīditātem.
        </div>

        <div class="line-container" id="Scopas.150">
            <div class="line-character">
                Scōpās
            </div>
            Adfer ea quae solent vocārī sīgillum stomachī, post quae nihil est nec edendum nec bibendum: buccellātum, cȳdōniātum, coriandrum sacchatrō contēctum; hoc verō manducandum est, nōn edendum; sed quod ex mānsō reliquum est āridum, exspuendum. Collige frūsta et reliquiās in canistrīs: adfer aquās odōriferās, rosāceam, flōris mālī medicī, moscātam.
        </div>

        <div class="line-container" id="Polaemon.151">
            <div class="line-character">
                Polaemōn
            </div>
            Agāmus Chrīstō grātiās.
        </div>

        <div class="line-container" id="Puer.152">
            <div class="line-character">
                Puer
            </div>
            Agimus tibi grātiās Pater, quī tam multa ad hominum ūsūs condidistī: annue ut tuō favōre ad coenam illam veniāmus tuae beātitūdinis.
        </div>

        <div class="line-container" id="Polaemon.153">
            <div class="line-character">
                Polaemōn
            </div>
            Agāmus nunc dominō grātiās.
        </div>

        <div class="line-container" id="Crito.154">
            <div class="line-character">
                Critō
            </div>
            Age tū.
        </div>

        <div class="line-container" id="Polaemon.155">
            <div class="line-character">
                Polaemōn
            </div>
            Immō agat Dēmocritus quī in hīsce rēbus multum valet.
        </div>

        <div class="line-container" id="Democritus.156">
            <div class="line-character">
                Dēmocritus
            </div>
            Grātiās tibi nōn possum agere prō meritō hoc statū Reīpūblicae: vidēs enim omnia ā Bacchō perturbāta; sed recitābō quās Dionȳsiō ēgit Diogenēs, nam mandāvī memōriae: tū lābentī memōriae, et linguae titubantī, in tantā ēluviōne habēbis veniam.
        </div>

        <div class="line-container" id="Scopas.157">
            <div class="line-character">
                Scōpās
            </div>
            Dīc quicquid libuerit scrībētur in vīnō.
        </div>

        <div class="line-container" id="Democritus.158">
            <div class="line-character">
                Dēmocritus
            </div>
            Dēfatīgāstī tē ipsum Scōpā, uxōrem, famulōs, famulās, vīcīnōs, coquōs, pīstōrēs, ut nōs magis comedendō et bibendō dēlassārēs. Sōcratēs sapienter quī in mercātum celeberrimum ingressus exclāmārit: Ō diī immortālēs, quam multīs egō nōn indigeō! tū contrā possēs dīcere: Haec omnia quantula portiō sunt eōrum quibus indigeō? Nātūrae placent modica, et illīs ea sustentātur ac fulcitur; haec tam multa, tam varia obruunt nātūram: meritō Plīnius: Varietās cibōrum hominī pestilēns, pestilentior condīmentōrum: referimus hinc domum gravāta corpora, referimus animōs obrūtōs ac dēmersōs cibīs et pōtiōnibus, ut nūllō hominis officiō rīte possīmus fungī. Tū ipse iūdicātō, ecquam tibi grātiam dēbēmus.
        </div>

        <div class="line-container" id="Scopas.159">
            <div class="line-character">
                Scōpās
            </div>
            Haeccine est grātia quam habētis? Sīc rependitis prandium tam opīparum?
        </div>

        <div class="line-container" id="Polaemon.160">
            <div class="line-character">
                Polaemōn
            </div>
            Ita plānē: quod enim māius beneficium quam ut fīās sapientior? Tū nōs domōs remittis plānē brūta; nōs tē domī tuae volumus hominem relinquere, ut sciās cōnsulere tuae ac aliēnae valētūdinī, et secundum nātūrae dēsīderia vīvere, nōn iūxtā corrūptās ab stultitia opīniōnēs. Valē et sapē.
        </div>

        <div class="footnote" id="footnote.0">
            (1) <i>Adfertō eī pānem cibārium</i>, pānēs cibāriōs vocat Plīn. lib. 18. quī pāstōribus, et vulgō dantur.
        </div>

        <div class="footnote" id="footnote.1">
            (2) <i>Speusitius.</i> In Plīniānīs cōdicibus Speusitiōs pānēs ā fēstīnātiōne dictōs inveniēs: sīcut dicoquendī ratiōne furnāceōs, et artoptēsiōs.
        </div>

        <div class="footnote" id="footnote.2">
            (3) <i>Hectās attollit.</i> Hispānē crostas, o vexigas, quasi biotae ab hiandō dictae Festus.
        </div>

        <div class="footnote" id="footnote.3">
            (4) Hōrāt. lib. 2. Epist. 2. v. 61.
        </div>

        <div class="footnote" id="footnote.4">
            (5) Cum Mūsīs, et cum Diīs. Bonī hominis vōcēs sunt; id est, Diīs, Mūsīsque faventibus, et propitiīs. Ille autem intellēxit, Mūsīs enumerātīs ūnā cum discipulīs.
        </div>

        <div class="footnote" id="footnote.5">
            (6) Georg. I. vers. 57.
        </div>

        <div class="footnote" id="footnote.6">
            (7) <i>Cydōnia Persica</i>, vulgō melcotones: ex īnsitiōne mālē Cydōnia, et Persica.
        </div>

        <div class="footnote" id="footnote.7">
            (8) <i>Fīcīs dūricoriīs.</i> Hōs prōdromōs esse dīcit, hoc est praecōcēs.
        </div>

        <div class="footnote" id="footnote.8">
            (9) San-Martīnium, ex illō Hispāniae oppidō.
        </div>

        <div class="footnote" id="footnote.9">
            (10) <i>In apȳrōtō</i>, apȳrotum penultimā longā, vās frīgidārium.
        </div>

        <div class="footnote" id="footnote.10">
            (11) <i>Aiglaucēs</i>, vīnum fortasse dulce, quod vulgō vīnum muliebre dīcunt.
        </div>

        <div class="footnote" id="footnote.11">
            (12) <i>Vientur dolia</i>, hoc est, vinciantur, id enim est viere.
        </div>

        <div class="footnote" id="footnote.12">
            (13) <i>Arthetrica</i>, morbus articulāris, Hispānē gota de pies, o manos, saepius artetis ā Graecīs.
        </div>

        <div class="footnote" id="footnote.13">
            (14) <i>Argentō circumclūsa.</i> Hispānē engastada.
        </div>

        <div class="footnote" id="footnote.14">
            (15) <i>Ptīsānās.</i> Nōnnumquam crēmōrem ex hordeō, aliīsve frūgibus expressum significat: imperītī prō aquā cum hordeō fervefactā accipiunt, cum sit pultis genus, ut Plīnius ait, ex hordeō, cūius laudibus Hyppocr. ūnum volūmen dicāvit.
        </div>

        <div class="footnote" id="footnote.15">
            (16) <i>Leucophāgum.</i> Hispānē manjar blanco. Hermolaus dīxit Leucophaeum iūs, sī modō liber mendō caret.
        </div>

        <div class="footnote" id="footnote.16">
            (17) <i>Vermiculī</i>, vulgō fidei.
        </div>

        <div class="footnote" id="footnote.17">
            (18) <i>Lūpum.</i> Lūpus piscis ā vorācitāte dictus est, et fluviātīlis: capitur sub hostia fluviōrum; Sturiōnem vulgō appellātum esse Raphael Volaterr. refert.
        </div>

        <div class="footnote" id="footnote.18">
            (19) <i>Solēās frīxās.</i> Hispānē lenguados, ā similitūdine soleae: eās esse crēderim, quās Varrō et Plautus Lingulācās appellant.
        </div>

        <div class="footnote" id="footnote.19">
            (20) <i>Lūcium recentem, et capitōnem.</i> Athenaeus Leuciscum piscem commemorat: et Aelianus Cephalum, quem Athenaeus ait ā gravitāte capitis dictum, ēiusdemque generis esse cum Leuciscō.
        </div>

        <div class="footnote" id="footnote.20">
            (21) <i>Crustulāta</i>, quae vulgō pastilli.
        </div>

        <div class="footnote" id="footnote.21">
            (22) <i>Gōbiōs.</i> Et Gōbiōnēs legimus, quōs praestantis sapōris, sed parvī nūtrīmentī esse. Athenaeus asserit, retinetque nōmen apud Hispānōs.
        </div>

        <div class="footnote" id="footnote.22">
            (23) <i>Pollucibilia</i>, id est quālia fiēbant, quum in honōrem cūiuspiam Deī aliquid dedicābātur. Pollucere enim est sacrificiāle verbum, et reddentium lībāmenta diīs. Plaut. Ut decimam partem Herculī pollūceam. Inde pollūcibiliter, salāriter, opīparē, et splendidē.
        </div>

        <div class="footnote" id="footnote.23">
            (24) <i>Embāmmata</i>, id est liquāmina vel intinctūs, ā verbō Graecō 'embraptō', quod est intingō, quibus pānem vel obsōnium intingimus.
        </div>

        <div class="footnote" id="footnote.24">
            (25) <i>Ubi est Q. Hortēnsius.</i> Is enim, ut ait Varrō, prīmus in augulārī coenā pāvōnēs apposuit.
        </div>

        <div class="footnote" id="footnote.25">
            (26) <i>Artocreae</i>, pastillī ex carne.
        </div>

        <div class="footnote" id="footnote.26">
            (27) <i>Dā secundam mēnsam.</i> Prīma mēnsa est epulārum, secunda pōmōrum, ut Servius ait, ubi mellita, et sacchārea, reliquaque, quae Latīnī bellāria, Graecī 'tragēmata' dīcunt, appōnēbantur, et vīnō lātius indulgēbantur.
        </div>

        <div class="footnote" id="footnote.27">
            (28) <i>Hippax</i>, cāseus est equīnus, vel coāgulum equīnum, aut id quod lacte equīnō sēdit postquam agitātum est, ā Diosc. hippacē fēmineō genere pōnitur.
        </div>

        <div class="footnote" id="footnote.28">
            (29) Pēnafellius, ex illō oppidō Hispāniae.
        </div>

        <div class="footnote" id="footnote.29">
            (30) <i>Stribilitās, et artolagāna</i>, artolagānōs pānēs, ā dēliciīs nōminātōs, ait Plīn. stribilitae, et artolagāna. Fortē, hojuelas y bunuelos.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}

        {% assign files = site.html_pages | where_exp: "page", "page.path contains 'files/'" %}

        {% assign neighbors = files
        | where: "type", "Colloquium"
        | where: "author", page.author
        | where: "collection", page.collection
        %}

        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>