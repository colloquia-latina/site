---
title: Vives
type: Author
permalink: /vives/
---

<!DOCTYPE html>
<html>
  <head>
    <title>{{ page.title }}</title>
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-list.css" />
    <link rel="stylesheet" href="/style-common.css" />
    

    <meta name="viewport" content="width=device-width, initial-scale=1.0" />
  </head>

  <body>
    <div class="navbar">
      <div class="navbar-inner">
        <a href="/" class="navbar-item btn"
          ><b>Colloquia Latina</b></a
        >
        <a href="/all-authors-list/" class="navbar-item btn"
          >Auctores</a
        >
        <span class="navbar-dynamic">
          <i>{{ page.title }}</i>
        </div>
      </div>
    </div>
    <div style="height: 3em"></div>

    <div class="main-content">
      <h1>{{ page.title }}</h1>
      <h2>Index Colloquiorum:</h2>

      <ul>
        {% assign files_list = site.html_pages | where_exp: "page", "page.path
        contains 'files/'" %} {% assign author_pages = files_list | where_exp:
        "page", "page.author == 'Vives'" | sort: "sequence"%} {% for page in
        author_pages %}
        <li><a href="{{ page.url }}">{{ page.title }}</a></li>
        {% endfor %}
      </ul>

        <div class="note">
            STUDIŌSĪS<br>
            <i>LINGUAE LATĪNAE</i><br>
            TĪRUNCULĪS.<br>
            Mactī animō ēstōte & vōs Puerī, quī prīma coepistis Linguae Latīnae pōnere rudīmenta. Et vestrae enim
            imbēcillitātī cōnsultum esse voluimus in hāc exercitātiōnis Lūdovīcī Vivis ēditiōne. Ea scīlicet
            adnotātiunculīs passim ōrnāvimus, quae tenellae vestrae aptārī possent aetātī, & quās vestrum ferret
            ingeniolum. Nōn antīquitātis idcircō ērudītiōnem, nōn sermōnis ēlegantiam, nōn historiās, nōn fābulās
            explicuimus, quae vestrās potius obruerent, quam adjuvārent mentēs: sed difficiliōra, & minus ūsitāta Latīna
            vocābula, phrasēsque obscūriōrēs Italō reddidimus sermōne, quod vōbīs pernecessārium, atque ūtilissimum
            exīstimābāmus. Sunt enim familiārēs dīcendī modī ex triviō Latiī aliquandō petītī, quī negōtium etiam
            prōvectīs hominibus facessunt, quibus utriusque linguae fax aliqua pellūcida nōn affulgeat. Date igitur
            operam, ut quae adnotāvimus, memoriā perdiscātis. Hoc sī fēceritis, satis amplam opellae nostrae mercēdem
            rētulerimus.
        </div>

        <div class="note">
            JŌANNĒS LŪDOVĪCUS VIVES,<br>
            Philippō Carolī Caesaris Augustī fīliō hērēdī,<br>
            optimam mentem.<br>
            Latīnae linguae permagnae sunt et ad loquendum, et ad rēctē sentiendum ūtilitātēs; est enim ea velut
            thēsaurus quīdam omnis ērudītiōnis, quoniam magna et praestantia ingenia Latīnō sermōne disciplīnās omnēs
            cōnscrīpsērunt, ad quās nēmō potest pervenīre, nisi per linguae illīus cognitiōnem. Quam ob causam nōn
            gravābor, inter majōrum studiōrum occupātiōnēs, hāc quoque parte pueritiae rudīmenta adjuvāre. Cōnscrīpsī in
            ūsum Latīnae linguae prīmam loquendī exercitātiōnem, quam puerīs (ut spērō) condūcibilem, tibi Prīncipī
            puerō vīsum est dicāre: quum propter patris tuī benevolentiam ergā mē summam, tum quod in animō tuō ad
            rēctōs mōrēs fōrmandō, optimē dē Hispāniā, hoc est, patriā meā merēbor, cujus salūs sita est in tuā
            probitāte ac sapientiā. Sed haec ā Jōanne Martīniō Siliccō, īnstitūtōre tuō et cōpiōsius audiēs, et
            crēbrius.
        </div>

        <div class="note">
            PETRUS MŌTA, COMPLŪTĒNSIS<br>
            STUDIŌSĪS LĒCTŌRIBUS SALŪTEM.<br>
            Possum equidem vōbīs, Lēctōrēs optimī, dē librīs omnibus, quōs Jōannēs Ludovicus Vīvēs, Hispānōrum decus,
            composuit, illud ex animō affirmāre, quod apud Cicerōnem Catō, Scīpiōnī, et Leliō suādēre vidētur: multās ad
            rēs perūtilēs esse Xenophontis librōs, quōs ut studiōsē lēgant, adhortātur. Vērum aliī fortasse nōn nisi
            doctīs ērudītīsque lēctōribus erunt idōneī: hic autem ūnus colloquiōrum libellus ejusmodī est, ut nōn sōlum
            Latīnae linguae tȳrunculī, sed quī jam diū in eā exercitātī sunt, maximam inde frūgem facere possint, ut ad
            Latīnē ēnūntiandum quicquid velint, et doctiōrēs fīant, et prōmptiōrēs. Nōn vacat hujusce reī causās
            ratiōnēsque persequī: longiōrem enim epistolam quam prō libellī modō prōpōnere nōn decet. Sed ūna illa
            interim satis estō. Ex aliōrum librōrum lēctiōne, vel ut Terentiānā atque Plautīnā, excerpī quidem
            ēlegantiae frūctum, quis negat? Sed in eīs tamen vitiōrum incitāmenta, et mōrum offendicula inesse quis nōn
            videt? At in Auctōre nostrō, quid quam ēlegantiae Latīnae flōsculōs, quōs ex clārissimīs quibusque
            Auctōribus excerptōs in hunc libellum congessit, inveniēs? Tum nihil est, quod vel Chrīstum ipsum, vel certē
            optimōs mōrēs, et probam ēducātiōnem nōn sapiat.<br>
            Ut omittam mīrābile illud artificium, quō rēs ūtilissimās dulcissimō jūcunditātis temperāmentō condīvit, ut
            puerōrum animīs nōn minus jūcunda, quam idōnea prōposuerit. Ego certē prō virīlī meā hāctenus cōnātus sum,
            ut nōtōs mihi, ac amīcōs omnēs ad hujus libellī lēctiōnem adhortārer. Cum iīs vērō quī Grammaticam docendī
            mūnus obīrent, precibus et litterīs agere nōn dēstitī, ut eum discipulīs suīs expōnere vellent, darentque
            operam, nē puerī eum audīrent modo, sed ēdiscerent etiam. Sed haec agentī mihi ab amīcīs aliquot
            significātum est, plērōsque Grammaticae Professōrēs, quōs ipsī probē nōssent, libellī ēnārrātiōnem coepisse
            quidem, sed in mediō tamen itinere ab incoeptō dēstitisse: ut nunquam magis Ascensiānam operam sibi
            dēsīderātam esse dīcerent: adeō fuit vir ille dum vīveret, dē vulgō litterārum benemeritus. Neque mīror
            sānē, cum apud nostrātēs ita sint exigua docentibus praemia cōnstitūta, tam male discipulī ipsī Praeceptōrum
            operam compēnsent, tantus dēnique hujus molae versandae sit labor, ut doctissimus quisque Sysipium hunc
            lapidem humerīs suīs subīre dēdignētur: multī rūrsus parva, et tenuis ērudītiōnis suppellectile, cum aliunde
            honestiōrem (ut ipsī ajunt) quaestum facere nequeant, magnō sē huic labōrī accingant. Neque vērō jam ad
            magistrum ēligendum, quantā quisque ērudītiōne sit praeditus, sed quam sit ad labōrem tolerandum ferreus, in
            cōnsiliō habērī solet: ad rudīmenta enim docenda, vel īnfirmum quemque sufficere. Quārē operae precium mē
            factūrum esse ajēbant, sī dictiōnēs aliquot, praeter eās, quae in margine expositae essent, vel eārum
            ēlūcidātiō nōn ita facile sē offerret, adnotārem, quod ab ērudītissimīs virīs in nōnnūllīs Auctōribus
            factitātum vidēmus. Jam quō id libentius facerem, quārundam vōcum expositiōnēs ab illīs commentās, nē nōn
            eās intelligere vidērentur, mihi nārrārunt: quae nesciō, utrum rīsum mihi, an stomachum potius movēre
            dēbērent. Obtemperāre igitur, tum amīcōrum eflāgitātiōnibus, tum commūnī ūtilitātī, quamlibet magnīs
            negōtiīs districtus essem, optimum dūxī, et ea quae vel expositū digna, vel ab aliīs dubitāta cognōscerem,
            quantā maximā possem brevitāte adnotāre. Hoc tamen prius candidum lēctōrem admonēre vellem, mē nōn
            ostentandae ērudītiōnis (quam aliīs fortasse scrīptīs exhibēre possēmus) sed īnfimae Grammaticōrum plēbī
            cōnsulendī animō, ad hās nūgās dēscendisse, in eōrum potissimum grātiam, quī vel Graecē nesciunt, vel nōn
            perinde sunt ērudītī. Quī sī multa dēsīderāverint, quae per nōs exposita vellent, sciant vicissim multa nōs
            adnotāsse, quōrum nōn poenitēre nōn poterat; quae nē meminissēmus quidem, nisi ab aliīs perperam,
            rīdiculēque interpretāta, prō compertō habērēmus. Valē Lēctor optimē, et libellum hunc etiam atque etiam
            amplectere.
        </div>

        <div class="note">
            Vives, Johannes, Ludovicus. Exercitātiō Linguae Latīnae. Ed. stereotypa. Valentiae. Gregorius Majansius.
            1782.
            <br>
            Source: <a
                href="https://web.archive.org/web/20110705162211/http:/www.stoa.org/hopper/text.jsp?doc=Stoa:text:2003.02.0010"
                target="_blank">Stoa.org</a>
            <br>
            This version created by Meagan Ayer for Dickinson College Commentaries, 2024.
            <br>
            Johannes Ludovicus Vives. Exercitātiō Linguae Latīnae.
        </div>

    </div>
  
   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>
</html>
