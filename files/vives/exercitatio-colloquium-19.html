---
title: Exercitatio - Colloquium Undevicesimus
subtitle: REGIA
type: Colloquium
author: Vives
topic: Royal Court
difficulty: Moderate
sequence: 19
character_count: 3
permalink: /vives/exercitatio-colloquium-undevicesimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Agrius, Sōphrōnius, Holocolax<a href="#footnote.0"><sup>(1)</sup></a>
        </div>

        <div class="line-container" id="Agrius.1">
            <div class="line-character">
                Agrius
            </div>
            Quid est quod tam multī Rēgem comitantur, tam variō cultū?
        </div>

        <div class="line-container" id="Sophronius.2">
            <div class="line-character">
                Sōphrōnius
            </div>
            Quīn tū potius vultūs contemplāris, quam cultūs? Magis sunt enim vultūs variī ac dīversī, quam cultūs et vestītus.
        </div>

        <div class="line-container" id="Agrius.3">
            <div class="line-character">
                Agrius
            </div>
            Istud quoque dē vultibus quamnam habet causam?
        </div>

        <div class="line-container" id="Sophronius.4">
            <div class="line-character">
                Sōphrōnius
            </div>
            Vestiuntur quidem aliās prō facultātibus, aliās prō ratiōne dīgnitātis aut generis, saepe etiam ut cūiusque est vel ambitiō, vel vānitās: multī quoque vestīmentōrum ēlegantia ūtuntur prō hāmō et rētī ad favōrem captandum, vel Rēgis, vel Prōcerum, animōs puellārum nōn rārō. Vultūs autem affectūs animī sequitur: tālis est ferē, quālis interior animī habitus.
        </div>

        <div class="line-container" id="Agrius.5">
            <div class="line-character">
                Agrius
            </div>
            Sed cūr tam multī hūc conveniunt?
        </div>

        <div class="line-container" id="Holocolax.6">
            <div class="line-character">
                Holocolax
            </div>
            An nōn decet ut plūrimī sint, ubi est caput et regimen Prōvinciae tōtīus?
        </div>

        <div class="line-container" id="Sophronius.7">
            <div class="line-character">
                Sōphrōnius
            </div>
            Optimē, sed plērīque nōn adeō rēmpūblicam spectant, ut prīvātam: et sequuntur eum in cūius manū est regimen nōn tam patriae, quam fortūnārum.
        </div>

        <div class="line-container" id="Holocolax.8">
            <div class="line-character">
                Holocolax
            </div>
            Quidnī? quandōquidem omnia sunt pecūniae vēnālia.
        </div>

        <div class="line-container" id="Sophronius.9">
            <div class="line-character">
                Sōphrōnius
            </div>
            Sīc iūdicant illī, quibus animus et mēns nihil omnīnō est: valētūdō autem, et dōtēs corporis vīlēs.
        </div>

        <div class="line-container" id="Agrius.10">
            <div class="line-character">
                Agrius
            </div>
            Quid opus est in hōc tumultū aulicō tantā philosophiae speculātiōne? Egō verō malim dē vōbīs intellegere, quīnam sint istī tantō numerō, tam variā speciē ac fōrmā.
        </div>

        <div class="line-container" id="Holocolax.11">
            <div class="line-character">
                Holocolax
            </div>
            Egō tibi omnēs percēnsēbō ōrdine: Nam Sōphrōnius hīc, quantum intellegō, nōn est admodum in rēgiīs versātus: egō verō comitātūs omnēs rēgiōs adiī, penetrāvī, perscrūtātus sum, perspēxī, grātus semper omnibus et iūcundus.
        </div>

        <div class="line-container" id="Sophronius.12">
            <div class="line-character">
                Sōphrōnius
            </div>
            Inde crēdō parāstī tibi cognōmen illud Holocolācis.
        </div>

        <div class="line-container" id="Holocolax.13">
            <div class="line-character">
                Holocolax
            </div>
            Rem tenēs, sed tū Agrī, auscultā. Ille, in quem aurēs, oculī, mēns omnium intenta est ac dēfīxa, est Rēx, caput Reīpūblicae.
        </div>

        <div class="line-container" id="Sophronius.14">
            <div class="line-character">
                Sōphrōnius
            </div>
            Vērē caput, et ideō salūs, quum est sapiēns ac probus: pernicies autem quum malus aut dēmēns.
        </div>

        <div class="line-container" id="Holocolax.15">
            <div class="line-character">
                Holocolax
            </div>
            Ille quī pōne sequitur puellus, est fīlius ēius hērēs, quem in aulā Graecā vocābant δεσπότην, hoc est dominum: in Hispāniā vocant Prīncipem, in Galliā Delphīnum. Torquātī illī in vestibus holosēricīs et holobryzīs, Prōcerēs sunt rēgnī, īnsignēs dīgnitātum mīlitārium nōminibus, Prīncipēs, Ducēs, Praesidēs Līmitāneī, quōs Marchiōnēs nōminant, Comitēs, Virī quī Barōnēs vōce barbarā nōminatur, Equitēs. Ille est magister equitum, quem vulgō Comitem stabilem appellant, nōmine ex aulā Graecā sūmptō, ubi māgnus Connestabulus<a href="#footnote.1"><sup>(2)</sup></a> cognōminābātur, sīcut Praefectus maris Admīrālius. Est et Praetōriō Praefectus, quī nōn sōlum palātiō praeerat, sed etiam satellītiō, quem Rōmulī tempore Praefectum Celerum nōmināban, et satellitēs ipsōs Celerēs.
        </div>

        <div class="line-container" id="Agrius.16">
            <div class="line-character">
                Agrius
            </div>
            Quīnam sunt illī in vestibus tālāribus māgnā sevēritāte vultūs?
        </div>

        <div class="line-container" id="Holocolax.17">
            <div class="line-character">
                Holocolax
            </div>
            Sunt Rēgiī Cōnsultōrēs.
        </div>

        <div class="line-container" id="Sophronius.18">
            <div class="line-character">
                Sōphrōnius
            </div>
            Istōs quōs in cōnsilium adhibet Prīnceps, prūdentissimōs esse oportet, māgnī rērum ūsūs, et in dēcernendō gravitātis ac moderātiōnis summae.
        </div>

        <div class="line-container" id="Agrius.19">
            <div class="line-character">
                Agrius
            </div>
            Quī isthuc?
        </div>

        <div class="line-container" id="Sophronius.20">
            <div class="line-character">
                Sōphrōnius
            </div>
            Quia sunt oculī et aurēs Prīncipis, atque adeō Rēgnī ūniversī, et eō magis sī caecus aut surdus sit Rēx, captus suīs sēnsibus, vel ab īgnōrantiā, vel ā dēliciīs.
        </div>

        <div class="line-container" id="Agrius.21">
            <div class="line-character">
                Agrius
            </div>
            Etiamne luscus ille, et ille alter surdaster oculī atque aurēs sunt Rēgis?
        </div>

        <div class="line-container" id="Sophronius.22">
            <div class="line-character">
                Sōphrōnius
            </div>
            Pēior est cordis caecitās et surditās.
        </div>

        <div class="line-container" id="Holocolax.23">
            <div class="line-character">
                Holocolax
            </div>
            Eōs quī sunt ā cōnsiliīs sequuntur Scrībae, nec iī paucī vel ūnīus ōrdinis: tum quī pecūniam prīncipālem tractant vel prōcūrant, Coāctōrēs, Tribūnī aerāriī, Praefectus fiscī, Prōcūrātor fiscī, et fiscī Advocātus.
        </div>

        <div class="line-container" id="Agrius.24">
            <div class="line-character">
                Agrius
            </div>
            Quī sunt iuvenēs illī comptulī et fēstīvī, quī semper Rēgem sectantur, et astant illī, aliī arrīdentēs, aliī ōre apertō velut admīrābundī?
        </div>

        <div class="line-container" id="Holocolax.25">
            <div class="line-character">
                Holocolax
            </div>
            Haec est cohors intimōrum amīcōrum, dēliciae atque oblectāmenta Rēgis.
        </div>

        <div class="line-container" id="Agrius.26">
            <div class="line-character">
                Agrius
            </div>
            Duōs illōs ingredientēs cūr assectantur tam multī vultūōsī?
        </div>

        <div class="line-container" id="Holocolax.27">
            <div class="line-character">
                Holocolax
            </div>
            Quia iīs est apud Rēgem fidēs praecipua: alter est Praefectus sacrīs scrīniīs<a href="#footnote.2"><sup>(3)</sup></a>, sīve Prīnceps scrībārum, alter ā sēcrētīs arcānīs, apud quem est Rēgnī breviārium. Īdem est Prīncipī ā memōriā; eāque dē causā offerunt sē illī quotidiē tam multī, ut memōriam illīus dē sē refrīcent ac renovent, quandōquidem is est Prīncipis memōria. Illī autem quī dūcunt vultūs,<a href="#footnote.3"><sup>(4)</sup></a> sunt lītigātōrēs, quīque rēs suās persequuntur: nec eōrum unquam negōtia fīnem inveniunt, longā contexta seriē procrāstīnātiōnum. Duō illī quī dēambulant in porticū Praefectī sunt, alter Cubiculō, alter Rēgiō equīlī; habent hī sub sē aliōs permultōs Cubiculāriōs et Equisōnēs: sed ingrediāmur rēgiam coenātiōnem.
        </div>

        <div class="line-container" id="Agrius.28">
            <div class="line-character">
                Agrius
            </div>
            Āh quanta turba, quī apparātus tam ānxius et mōrōsus!
        </div>

        <div class="line-container" id="Sophronius.29">
            <div class="line-character">
                Sōphrōnius
            </div>
            Id verō maiōre cum admīrātiōne fuerīs intuitus, sī sciās quam levem ad rem pertinet; nempe ut sorbeat ōvum ūnum, et pauxillum vīnī bibat nauseābundus.
        </div>

        <div class="line-container" id="Holocolax.30">
            <div class="line-character">
                Holocolax
            </div>
            Ille est hebdomadae hūius Architriclīnus cum scirpō Indicō: Pocillātor est adolēscēns ille: Strūctor nōndum est ingressus.
        </div>

        <div class="line-container" id="Agrius.31">
            <div class="line-character">
                Agrius
            </div>
            Quī sunt cum Rēge prānsūrī?
        </div>

        <div class="line-container" id="Holocolax.32">
            <div class="line-character">
                Holocolax
            </div>
            Quisnam esset tam beātus quī posset epulīs accumbere dīvum?
        </div>

        <div class="line-container" id="Sophronius.33">
            <div class="line-character">
                Sōphrōnius
            </div>
            Atquī ōlim Rēgiae mēnsae adhibēbantur convīvae, modō ducēs exercitātī, modō virī clārō genere, aliās īnsignēs vel ūsū rērum, vel ēruditiōne, quōrum sermōne Rēx fieret melior ac sapientior: sed Gothica et aliōrum Barbarōrum superbia mōrem hunc nostrum invēxit.
        </div>

        <div class="line-container" id="Holocolax.34">
            <div class="line-character">
                Holocolax
            </div>
            Habent Prōcerēs asseclās suōs armīgerōs, exolētōs, puerōs pedissequōs, puerōs ā pedibus, sīve ā calcārī. Sunt inter eōs dīvitēs magnificentissimī, quī plērōsque excipiunt coenā rēctā<a href="#footnote.4"><sup>(5)</sup></a>: aliī, quibus hoc molestum vidētur, mittunt amīcīs sportulās; idque est amīcīs tenuiōribus ūtilius: sed rēctā convīvārī plūs habet splendōris.
        </div>

        <div class="line-container" id="Agrius.35">
            <div class="line-character">
                Agrius
            </div>
            Aliud hominum genus vidēre mihi videor in illō coenāculō.
        </div>

        <div class="line-container" id="Holocolax.36">
            <div class="line-character">
                Holocolax
            </div>
            Illud est gynaecium, ibi Rēgīna habitat cum mātrōnīs suīs et puellīs; spice ut ingrediuntur et egrediuntur ex Parthenōne<a href="#footnote.5"><sup>(6)</sup></a>, tamquam apēs ex alveāriō, iuvenēs amātōrēs, mancipia Cupīdinis.
        </div>

        <div class="line-container" id="Sophronius.37">
            <div class="line-character">
                Sōphrōnius
            </div>
            Saepe et senēs, bis puerī.
        </div>

        <div class="line-container" id="Holocolax.38">
            <div class="line-character">
                Holocolax
            </div>
            Nihil est maiōris voluptātis, quam audīre illōrum acūtē excōgitāta dicta vel poēmata, cantiūnculās, melōdiās antelūcānās, cōnfābulātiōnēs cum puellīs: vidēre saltātiōnēs, obambulātiōnēs, varietātēs colōrum in cultū, habitūs et fōrmās vestīmentōrum; habent puerōs amanuēnsēs, per quōs mittuntur et remittuntur mandāta: hī verō nūntiant et renūntiant ultrō et citrō mandāta, quā sollertia, dīligentia, ēducātiōne, Dīvī vestram fidem! nūdīs capitibus, flexō poplite, atque etiam positīs genibus. Audīre est quotidiē et vidēre aliquid novī, inopīnātī, acūtē et subtīliter excōgitātī vel dictī, animōsē aut dextrē aut solūtē factī.
        </div>

        <div class="line-container" id="Sophronius.39">
            <div class="line-character">
                Sōphrōnius
            </div>
            Immō dissolūtē.
        </div>

        <div class="line-container" id="Holocolax.40">
            <div class="line-character">
                Holocolax
            </div>
            Quae fēlīcitās māior? Quis possit ab hūiusmodī suāvitāte dīvellī?
        </div>

        <div class="line-container" id="Sophronius.41">
            <div class="line-character">
                Sōphrōnius
            </div>
            Colax Colax, et tū sine amōre īnsānīs, et sine vīnō ēbrius es; quae ineptia potest esse māior, quam ista abs tē dēscrīpta?
        </div>

        <div class="line-container" id="Holocolax.42">
            <div class="line-character">
                Holocolax
            </div>
            Nesciō quī fiat, ut ex scholīs videās plērōsque discēdere, quī ingressī semel aulam in eā cōnsenēscant.
        </div>

        <div class="line-container" id="Sophronius.43">
            <div class="line-character">
                Sōphrōnius
            </div>
            Tamquam quī dē Circēs pōculō biberant āmissā mente, et in belluārum ingenium dēgenerantēs, nōlēbant inde ēgredī, et ad hominum nātūram ac condiciōnem redīre.
        </div>

        <div class="line-container" id="Agrius.44">
            <div class="line-character">
                Agrius
            </div>
            At hī omnēs, quum sē ad suam quisque domum recēpērunt, quid agunt? quibus sē āctiōnibus occupant, ut saltem fallant tempus?
        </div>

        <div class="line-container" id="Sophronius.45">
            <div class="line-character">
                Sōphrōnius
            </div>
            Plērīque omnēs nihil magis addunt sērium, quam quod cernīs; atque adeō ōtium illīs multōrum vitiōrum parēns est ac nūtrīcula. Lūdunt quīdam taxillīs, chartīs, alveolō, aciēbus: aliī per occultam dētrāctiōnem, et artificiōsam maledīcentiam hōrās pōmerīdiānās trānsmittunt, hoc est quibus domī dēsident; aliquī mīrificē capiuntur scurrīs et plānīs, in quōs sunt prōfūsissimī, in cētera praeparcī et sordidī. Sed praecipua aulae corrūptēla est assentātiō ūnīuscūiusque ergā aliōs omnēs, quodque pēius est, ergā sēmetipsum; ea efficit, ut nūllus unquam nec ā sē, nec ā sociō vēritātem condūcibilem audiat, nisi forte in iūrgiō: quam is tum parum prō vēritāte accipit, sed prō contūmeliā.
        </div>

        <div class="line-container" id="Holocolax.46">
            <div class="line-character">
                Holocolax
            </div>
            Hīc quaestus est nunc multō ūberrimus, tū cum tuā vēriloquentiā ēsuriēs strēnuē: egō arrīdendō, ac blandīendō, omnia approbandō, et laudandō, ēvāsī locuplēs.
        </div>

        <div class="line-container" id="Agrius.47">
            <div class="line-character">
                Agrius
            </div>
            Nōn possent haec incommoda Rēgēs corrigere?
        </div>

        <div class="line-container" id="Sophronius.48">
            <div class="line-character">
                Sōphrōnius
            </div>
            Perfacile, vellent modō. Sed aliīs hī mōrēs placent, quia suōrum similēs: aliī ipsī sibi eās occupātiōnēs arcessunt, per quās numquam vacet rēctī aliquid aut sānī cōgitāre, nōn dēsunt quī remissīs animīs, et dissolūtīs, nōn arbitrantur illīus domus ac familiae mōrēs ad cūram suam pertinēre: quae nōn pertinent profectō minus, quam ad ūnumquemque nostrum sua domus prīvāta.
        </div>

        <div class="footnote" id="footnote.0">
            <a href="#Agrius.1">(1)</a> <i>Agrius, Sōphrōnius, Holocolax</i>, nōmina item persōnīs satis scitē accomodāta. <i>Agrius</i>, agrestis, ferōx. <i>Sōphrōnius</i>, prūdēns, modestus, frūgī. <i>Holocolax</i>, penitus adūlātor, et quī imperāvit sibi omnia assentārī, ut ait Terentius.
        </div>

        <div class="footnote" id="footnote.1">
            <a href="#Holocolax.15">(2)</a> <i>Māgnus connestabulus</i>, sīcut ā Rōmānīs Magster equitum creābātur, quī comes esset Dictātōrī: ita apud Hispānōs, quī secundus ā Rēge est, cui vexillum Rēgnī māximum committitur Comes stabilis appellātur: cūius velutī cum Rēge societās in ēdictīs pūblicīs atque solemnibus dēclārātur hīs verbīs: Iubet Rēx, atque ēius Connestabulus: ēlegantiōrī nōmine quem apud Graecōs, Comes stabilis, quem Raph. Volat. ait caput esse Togātōrum Francōrum.
        </div>

        <div class="footnote" id="footnote.2">
            <a href="#Holocolax.27">(3)</a> <i>Praefectus sacrīs scrīniīs</i>, vulgō: Māgnus Cancellārius.
        </div>

        <div class="footnote" id="footnote.3">
            <a href="#Holocolax.27">(4)</a> <i>Quī dūcunt vultūs.</i> Quī contrahunt frontem, quī obdūcunt supercilia. Sīc Mart. Quī dūcis vultūs, et nōn legis ista libenter.
        </div>

        <div class="footnote" id="footnote.4">
            <a href="#Holocolax.34">(5)</a> <i>Excipiunt coenā rēctā</i>, coena recta excipere, aut convīvārī quis dīcitur, cum ad eandem mēnsam omnēs invītātī discumbunt, eīsdemque epulīs cum Rēge ūtuntur, ut omnia omnibus sint commūnia, quod in August. et Vespas. laudat Suēton. cui obicitur sportulārum missiō, quod Hispānē dīcitur: <i>dar, o embiar racion</i>. Utrumque hoc ūnō et eōdem versū conclūsit Mārtiāl. Prōmissa est nōbīs sportula, rēcta data est.
        </div>

        <div class="footnote" id="footnote.5">
            <a href="#Holocolax.36">(6)</a> <i>Ex parthenōne</i>, locus est ubi habitant virginēs.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}

        {% assign files = site.html_pages | where_exp: "page", "page.path contains 'files/'" %}

        {% assign neighbors = files
        | where: "type", "Colloquium"
        | where: "author", page.author
        | where: "collection", page.collection
        %}

        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>