---
title: SURRECTIO MATUTINA
type: Colloquium
author: Johannes Ludovicus Vives
topic: Waking Up
difficulty: Moderate
permalink: /johannes-ludovicus-vives/colloquium-2/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0">
  <link rel="icon" type="image/x-icon" href="/images/favicon.ico">
  <link rel="stylesheet" href="/style-reading.css">
  <link rel="stylesheet" href="/style-common.css">
  <link rel="stylesheet" href="/w3.css">
  <script src="/scripts/lazysizes.min.js" async=""></script>
</head>

<body>

  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"><b>Colloquia Latina</b></a>
      <a href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile">{{ page.author }}</a>
      <p class="w3-bar-item w3-button w3-mobile w3-right">{{ page.title }}</p>
    </div>
  </div>
  <div style="height:3em"></div>

  <div class="main-content">
    <h1>{{page.title}}</h1>

    <div class="w3-container w3-brown">
      <p>
        Personae:<br>
        BEATRIX PUELLA, EMMANUEL, EUSEBIUS.<br>
      </p>
    </div>

    <p>
      Beat.<br>
      JESUS CHRISTUS exuscitet vos a somno vitiorum. Heus pueri estis ne hodie evigilaturi?<br>
      Eus.<br>
      Nescio quid incidit mihi in oculos, ita videor eos habere plenos arenae.<br>
      Beat.<br>
      Haec est tua prima cantio matutina, et bene vetus: aperiam fenestras hasce ambas, ligneam et vitream, ut feriat
      clarum mane vestros amborum oculos. Surgite, surgite.<br>
      Eus.<br>
      Tam multo mane?<br>
      Beat.<br>
      Propior est meridies quam aurora. Vis tu Emmanuel recentem subuculam?Subucula est virilis camisia.<br>
      Emm.<br>
      Nihil nunc est necesse, haec est satis munda, cras sumam alteram. Cedo mihi thoracem.<br>
      Beat.<br>
      Quem? simplum, an diploidem?Diplois, de quavis re duplicata dicitur.<br>
      Emm.<br>
      Quem voles, mea nihil refert. Porrige huc simplum, ut si sim, hodie lusurus pila, minus graver.<br>
      Beat.<br>
      Hic est semper tuus mos: prius de lusu cogitas, quam de schola.<br>
      Emm.<br>
      Quid tu dicis inepta? et schola ipsa vocatur ludus.<br>
      Beat.<br>
      Ego non intelligo vestras grammaticationes et sophismata.<br>
      Emm.<br>
      Da ligulas astrictoriasLigulae astrictoriae, quibus vestimenta stringuntur. coriaceas.<br>
      Beat.<br>
      Fractae sunt: accipe sericas, et sic jussit tuus paedagogus. Quid jam? vin femoralia, et tibialia, quoniam est
      aestus?<br>
      Emm.<br>
      Minime vero, dato feminicruralia:Feminicruralia novum pro caligis. quaeso constringe me.<br>
      Beat.<br>
      Quid, tu habes brachia foenea, aut butyracea?<br>
      Emm.<br>
      Non, sed filo tenui consuta. Hui qualia dedisti mihi astrigmenta exarmata,Exarmata, sine ferris. et lacera.<br>
      Beat.<br>
      Memineris te heri alea perdidisse integra.<br>
      Emm.<br>
      Qui scis?<br>
      Beat.<br>
      Ego per rimulam ostii observabam te cum Guzmanulo ludentem.<br>
      Emm.<br>
      Amabo ne id paedagogus resciat.<br>
      Beat.<br>
      Immo ego narrabo, quum primum appellaris me deformem, ut soles.<br>
      Emm.<br>
      Quid si rapacem?<br>
      Beat.<br>
      Quidvis, modo ne deformem.<br>
      Emm.<br>
      Cedo calceos.<br>
      Beat.<br>
      Utros? longo obstragulo,Obstragulum est corium calcei superius. an brevi?<br>
      Emm.<br>
      Tectos propter lutum.<br>
      Beat.<br>
      Propter lutum aridum, quod alio nomine vocatur pulvis. Sed bene facis, nam in apertis cingulum est fractum, et
      fibula amissa.<br>
      Emm.<br>
      Indue rogo.<br>
      Beat.<br>
      Tu ipse facito.<br>
      Emm.<br>
      Non possum me flectere.<br>
      Beat.<br>
      Tu quidem facile te curvares, desidia vero tua difficile: an deglutisti ensem, ut circulator ille nudius quartus?
      adeone es jam delicatus? quid facies grandior?<br>
      Emm.<br>
      Astringe nodo laxo gemino: quod est elegantius.<br>
      Beat.<br>
      Nihil minus: solveretur nodus illico, et decideret tibi calceus e pedibus: praestat vel gemino astricto, vel
      astricto et laxo. Sume tunicam manicatam, et cingulum textile.<br>
      Emm.<br>
      Minime id quidem, sed coriaceum venatorium.<br>
      Beat.<br>
      Mater vetat: vis tu omnia arbitratu tuo facere? et tu heri fregisti aciculam fibulae.Aciculam fibulae,id quo
      corrigia astringitur.<br>
      Emm.<br>
      Non poteram alioqui exfibulare. Da ergo illud puniceum ex lino.<br>
      Beat.<br>
      Cape: cinge te cinctu Gallico.Cinctus Gallicus quomodo solent Galli se cingere. Pecte caput prius radiis
      rarioribus,
      tum densioribus: apta pileum vertici, ne in occipitium rejicias more tuo, aut in fronten et oculos.<br>
      Emm.<br>
      Prodeamus jam tandem.<br>
      Beat.<br>
      Quid? illotis manibus et facie?<br>
      Emm.<br>
      Ista tua tam molesta curiositate taurum jam enecasses, nedum hominem, videris mihi non puerum vestire, sed
      sponsam.<br>
      Beat.<br>
      Eusebi, adfer pollubrumPollubrum est vas, ex quo aqua funditur. cum urceolo, Urceol. patina, in qua funditur.
      funde
      altius: stilla potius ex epistomio,Epistomium est nasi gutta. quam profundas: elue sordes istas ex nodis digitorum
      :
      ablue os, et gargariza, frica bene cilia, et palpebras, tum glandulas sub Auriculis duriter; cape linteum, exterge
      te. Deum immortalem, de omnibus es sigillatim admonendus, nihilne ipse tua sponte faceres?<br>
      Emm.<br>
      Vah, nimium es importuna, et odiosa.<br>
      Beat.<br>
      Et tu nimium scitus puer, ac formosulus. Deosculare me : flecte jam genua, et ante hanc Servatoris nostri imaginem
      recita precationem dominicam, et preces alias, ut habes de more, antequam pedem ponas extra cubiculum. Vide mi
      Emmanuel, uti de re nulla alia cogites, dum oras. Mane paulisper, appende sudariolum hoc de zona, ad nares
      emungendas et purgandas.<br>
      Emm.<br>
      Sumne satis ad arbitrium tuum compositus?<br>
      Beat.<br>
      Es.<br>
      Emm.<br>
      Ad meum minime, quoniam jam tandem ad tuum; ausim facere sponsionem,Facere sponsionem deponere certare precio. me
      horam unam vestiendo consumpsisse.<br>
      Beat.<br>
      Quid si vel duas? Quo eras alioqui iturus? Quid acturus? fossurus credo, aut araturus.<br>
      Emm.<br>
      Quasi desit quod agam.<br>
      Beat.<br>
      O magnum virum, vehementer in nihil agendo occupatum.<br>
      Emm.<br>
      Non hinc abis cavillatrix? abi, aut ego te abigam hoc calceo, aut calanticamCalantica, indumentum est capitis
      muliebre. tibi detraham de capite. <br>
      PRIMA SALUTATIO<br>
      Personae:<br>
      PUER, MATER, PATER, ISABELLULA.<br>
      Puer<br>
      Salvus sis mi Pater, salve mea matercula, precor vobis felicem hunc diem germanuli, propitium vobis opto Christum
      sororculae.<br>
      Pat.<br>
      Mi fili, sospitet te Deus, evehat ad ingentes virtutes.<br>
      Mat.<br>
      Servet te Christus, mea lux. Quid agis mea dulcedo? quid vales? quomodo nocte hac quievisti?<br>
      Puer<br>
      Recte valeo, et placide dormivi.<br>
      Mat.<br>
      Christo gratia: proprium hoc velit tibi esse.<br>
      Puer<br>
      Ad mediam tamen noctem excitatus sum e dolore capitis.<br>
      Mat.<br>
      Me perditam, et miserrimam! Quid narras? Qua parte capitis?<br>
      Puer<br>
      Ad brechma. <br>
      Mat.<br>
      Quamdiu?<br>
      Puer<br>
      Vix octava parte horae: postea redormii, nec sensi amplius.<br>
      Mat.<br>
      Respiravi, nam exanimaras me.<br>
      Puer<br>
      Bene sit tibi Isabellula, para mihi jentaculum. Ruscio, Ruscio huc, canicule festivissime: en ut cauda adulatur,
      ut
      se in posteriores pedes erigit: quomodo habes? quomodo vales? Heus tu, adfer panis bucceam unam aut alteram, quam
      ei
      demus: videbis lusus scitissimos. Non esuris? nihilne edisti hodie? profecto plus est in cane isto intelligentiae,
      quam in illo mulione crasso.<br>
      Pat.<br>
      Tulliole mi, lubet mihi tecum paulisper confabulari?<br>
      Puer<br>
      Quid mi pater? nam nihil mihi accidere potest suavius, quam te audire.<br>
      Pat.<br>
      Hic tuus Ruscio est belua, an homo?<br>
      Puer<br>
      Belua , ut credo.<br>
      Pat.<br>
      Quid tu habes cur sis homo, non ille? tu edis, bibis, dormis, ambulas, cursitas, lusitas: haec ille omnia.<br>
      Puer<br>
      Atqui ego sum homo.<br>
      Pat.<br>
      Quomodo id cognoscis? quid tu nunc habes plus quam canis ? Sed hoc interest, quod ille non potest homo fieri: tu
      potes, si vis.<br>
      Puer<br>
      Obsecro, mi Pater, effice id primo quoque tempore.<br>
      Pat.<br>
      Fiet, si eas quo eunt beluae, redeunt homines.<br>
      Puer<br>
      Ibo pater multo libentissime, sed ubi id est?<br>
      Pat.<br>
      In ludo litterario.<br>
      Puer<br>
      Nulla, est in me ad rem tantam mora.<br>
      Pat.<br>
      Nec in me. Isabellula, audin? da huic jentaculum in cistella.<br>
      Isab.<br>
      Ecquid nam?<br>
      Pat.<br>
      Frustum panis butyro illitum, vel ficus aridas, aut uvas passas pro obsonio, sed insolatas:Insolatas, ad solem
      exsiccatas. nam alterae illae viscosae inficiunt puerorum digitos, et vestes, nisi malit cerasa aliquot, vel pruna
      aurea, et oblonga: insere brachiolum cistulae, ne excidat.<br>
    </p>
  </div>

</body>