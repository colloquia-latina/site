---
title: Colloquia Familiaria - Colloquium Quīnquāgēsimum Octāvum
subtitle: Opulentia sordida
type: Colloquium
author: Erasmus
topic: Sordid Wealth
difficulty: Advanced
sequence: 58
character_count: 2
permalink: /erasmus/colloquia-familiaria-opulentia-sordida/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>
<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>
<div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="characters">
        Persōnae:<br>
        Iacōbus, Gilbertus
    </div>

    <div class="line-container" id="Iacobus.1">
        <div class="line-character">
            Iacōbus
        </div>
        Unde nōbīs tam exsūccus, quasi cum cicādīs intereā rōre<a href="#footnote.1"><sup>(1)</sup></a> sīs pāstus? mihi nihil aliud quam sȳphar<a href="#footnote.2"><sup>(2)</sup></a> hominis esse vidēris.
    </div>

    <div class="line-container" id="Gilbertus.2">
        <div class="line-character">
            Gilbertus
        </div>
        Apud īnferōs umbrae malvā et porrō satūrantur: at ego decem vīxī mēnsēs, ubi nē id quidem contigit.
    </div>

    <div class="line-container" id="Iacobus.3">
        <div class="line-character">
            Iacōbus
        </div>
        Ubinam? tē quaesō; num abreptus in nāvem galeātam?
    </div>

    <div class="line-container" id="Gilbertus.4">
        <div class="line-character">
            Gilbertus
        </div>
        Nēquāquam; sed Synodiī.
    </div>

    <div class="line-container" id="Iacobus.5">
        <div class="line-character">
            Iacōbus
        </div>
        In urbe tam opulentā bulīmiā perīclitātus es?
    </div>

    <div class="line-container" id="Gilbertus.6">
        <div class="line-character">
            Gilbertus
        </div>
        Maximē.
    </div>

    <div class="line-container" id="Iacobus.7">
        <div class="line-character">
            Iacōbus
        </div>
        Quid in caussā? An dēerat pecūnia?
    </div>

    <div class="line-container" id="Gilbertus.8">
        <div class="line-character">
            Gilbertus
        </div>
        Nec pecūnia nec amīcī.
    </div>

    <div class="line-container" id="Iacobus.9">
        <div class="line-character">
            Iacōbus
        </div>
        Quid igitur erat malī?
    </div>

    <div class="line-container" id="Gilbertus.10">
        <div class="line-character">
            Gilbertus
        </div>
        Mihi rēs erat cum hospite Antrōniō<a href="#footnote.3"><sup>(3)</sup></a>.
    </div>

    <div class="line-container" id="Iacobus.11">
        <div class="line-character">
            Iacōbus
        </div>
        Cum illō opulentō?
    </div>

    <div class="line-container" id="Gilbertus.12">
        <div class="line-character">
            Gilbertus
        </div>
        Sed sordidissimō.
    </div>

    <div class="line-container" id="Iacobus.13">
        <div class="line-character">
            Iacōbus
        </div>
        Mōnstrī simile narrās.
    </div>

    <div class="line-container" id="Gilbertus.14">
        <div class="line-character">
            Gilbertus
        </div>
        Minimē; sed sīc fīunt dīvitēs quī ē summā ēmergunt inopiā.
    </div>

    <div class="line-container" id="Iacobus.15">
        <div class="line-character">
            Iacōbus
        </div>
        Quid ita libuit tot mēnsēs apud tālem hospitem commorārī?
    </div>

    <div class="line-container" id="Gilbertus.16">
        <div class="line-character">
            Gilbertus
        </div>
        Erat quod alligāret: et sīc tunc erat animus.
    </div>

    <div class="line-container" id="Iacobus.17">
        <div class="line-character">
            Iacōbus
        </div>
        Sed dīc, obsecrō, quō tandem vīvit ille apparātū?
    </div>

    <div class="line-container" id="Gilbertus.18">
        <div class="line-character">
            Gilbertus
        </div>
        Dīcam, quandō quidem āctōrum labōrum solet esse iūcunda commemorātiō.
    </div>

    <div class="line-container" id="Iacobus.19">
        <div class="line-character">
            Iacōbus
        </div>
        Mihi certē futūra est.
    </div>

    <div class="line-container" id="Gilbertus.20">
        <div class="line-character">
            Gilbertus
        </div>
        Illud οὐρανόθεν<a href="#footnote.4"><sup>(4)</sup></a> accessit incommodī, quum illīc agerem, tōtōs trēs mēnsēs spīrābat Boreās, nisi quod illīc nesciō quō pactō numquam perseverat ultrā diem octāvum.
    </div>

    <div class="line-container" id="Iacobus.21">
        <div class="line-character">
            Iacōbus
        </div>
        Quōmodō igitur spīrābat tōtōs trēs mēnsēs?
    </div>

    <div class="line-container" id="Gilbertus.22">
        <div class="line-character">
            Gilbertus
        </div>
        Sub eum diem velut ex cōnstitūtō mūtābat statiōnem, sed post hōrās octō migrābat in locum priōrem.
    </div>

    <div class="line-container" id="Iacobus.23">
        <div class="line-character">
            Iacōbus
        </div>
        Ibi tenuī corpusculō opus erat focō lūculentō.
    </div>

    <div class="line-container" id="Gilbertus.24">
        <div class="line-character">
            Gilbertus
        </div>
        Satis erat ignis, sī suppetisset līgnōrum cōpia. Vērum nē quid heīc faceret impendiī noster Antrōnius, ex rūsculīs īnsulāribus ēvellēbat arbōrum rādīcēs ab aliīs neglēctās, idque ferē noctū. Ex hīs nōndum bene siccīs struēbātur ignis nōn absque fūmō, sed sine flammā: nōn quī calefaceret; sed quī praestāret, nē vērē dīcī posset ibī nūllum esse ignem. Ūnicus autem ignis dūrābat tōtum diem; adeō temperātum erat incendium.
    </div>

    <div class="line-container" id="Iacobus.25">
        <div class="line-character">
            Iacōbus
        </div>
        Illīc hībernāre dūrum erat.
    </div>

    <div class="line-container" id="Gilbertus.26">
        <div class="line-character">
            Gilbertus
        </div>
        Imō multō dūrius aestīvāre.
    </div>

    <div class="line-container" id="Iacobus.27">
        <div class="line-character">
            Iacōbus
        </div>
        Quī sīc?
    </div>

    <div class="line-container" id="Gilbertus.28">
        <div class="line-character">
            Gilbertus
        </div>
        Quoniam ea domus tantum habēbat pūlicum ac cīmicum, ut nec interdiū quiētum esse, nec noctū somnum capere licēret.
    </div>

    <div class="line-container" id="Iacobus.29">
        <div class="line-character">
            Iacōbus
        </div>
        Dīvitiās miserās.
    </div>

    <div class="line-container" id="Gilbertus.30">
        <div class="line-character">
            Gilbertus
        </div>
        Praesertim in hoc pecoris genere.
    </div>

    <div class="line-container" id="Iacobus.31">
        <div class="line-character">
            Iacōbus
        </div>
        Oportet illīc ignāvās esse foeminās.
    </div>

    <div class="line-container" id="Gilbertus.32">
        <div class="line-character">
            Gilbertus
        </div>
        Latitant, nec inter virōs versantur. Ita fit ut illīc et foeminae nihil aliud sint quam foeminae, et virīs dēsint ea ministēria quae solent ab eō sexū suppēditārī.
    </div>

    <div class="line-container" id="Iacobus.33">
        <div class="line-character">
            Iacōbus
        </div>
        Sed Antrōnium interim nōn pigēbat tractātiōnis?
    </div>

    <div class="line-container" id="Gilbertus.34">
        <div class="line-character">
            Gilbertus
        </div>
        Illī in huiusmodī sordibus ēducātō praeter lūcrum nihil erat dulce. Ubivīs potius habitābat quam domī; nūllā in rē nōn negōtiābātur. Scīs autem eam urbem esse prae cēterīs Mercuriālem<a href="#footnote.5"><sup>(5)</sup></a>. Pictor ille nōbilis dēplōrandum exīstimāvit, sī diēs abiisset sine līneā; Antrōnius longē magis dēplōrābat, sī diēs praeteriisset absque lūcrō. Quod sī quandō ēvenisset, domī quaerēbat Mercurium.
    </div>

    <div class="line-container" id="Iacobus.35">
        <div class="line-character">
            Iacōbus
        </div>
        Quid faciēbat?
    </div>

    <div class="line-container" id="Gilbertus.36">
        <div class="line-character">
            Gilbertus
        </div>
        Habēbat in aedibus cisternam ex eius cīvitātis mōre; illīc hauriēbat aliquot aquae situlās, et īnfundēbat in vāsa vīnāria. Heīc erat certum lūcrum.
    </div>

    <div class="line-container" id="Iacobus.37">
        <div class="line-character">
            Iacōbus
        </div>
        Fortasse vīnum erat aequō vehementius.
    </div>

    <div class="line-container" id="Gilbertus.38">
        <div class="line-character">
            Gilbertus
        </div>
        Imō plūs erat quam vappa. Numquam enim emēbat vīnum nisi corruptum, quō minōris emeret. Ex eō nē quid perīret, subinde faecēs annōrum decem miscēbat, volvēns ac revolvēns omnia, quō mustum vidērētur: neque enim ille passus fuisset ūllam faecis mīcam perīre.
    </div>

    <div class="line-container" id="Iacobus.39">
        <div class="line-character">
            Iacōbus
        </div>
        At sī qua fidēs medicīs, tāle vīnum gignit vēsīcae calculōs.
    </div>

    <div class="line-container" id="Gilbertus.40">
        <div class="line-character">
            Gilbertus
        </div>
        Nōn errant medicī: nam in eā domō nūllus erat annus tam fēlīx, quīn ūnus atque alter calculō perīret; nec horrēbat ille fūnestam domum.
    </div>

    <div class="line-container" id="Iacobus.41">
        <div class="line-character">
            Iacōbus
        </div>
        Nōn?
    </div>

    <div class="line-container" id="Gilbertus.42">
        <div class="line-character">
            Gilbertus
        </div>
        Etiam ā mortuīs<a href="#footnote.6"><sup>(6)</sup></a> colligēbat vectīgal. Nec aspernābātur quamvīs exiguum lūcellum.
    </div>

    <div class="line-container" id="Iacobus.43">
        <div class="line-character">
            Iacōbus
        </div>
        Dīcis fūrtum.
    </div>

    <div class="line-container" id="Gilbertus.44">
        <div class="line-character">
            Gilbertus
        </div>
        Lūcrum vocant negōtiātōrēs.
    </div>

    <div class="line-container" id="Iacobus.45">
        <div class="line-character">
            Iacōbus
        </div>
        Quid intereā bibēbat Antrōnius?
    </div>

    <div class="line-container" id="Gilbertus.46">
        <div class="line-character">
            Gilbertus
        </div>
        Idem fermē nectar.
    </div>

    <div class="line-container" id="Iacobus.47">
        <div class="line-character">
            Iacōbus
        </div>
        Nōn sēnsit malum?
    </div>

    <div class="line-container" id="Gilbertus.48">
        <div class="line-character">
            Gilbertus
        </div>
        Dūrus erat, quī vel foenum esse posset, et tālibus, ut dīxī, dēliciīs fuerat ā tenerīs ēducātus. Hoc lūcrō nihil exīstimābat certius.
    </div>

    <div class="line-container" id="Iacobus.49">
        <div class="line-character">
            Iacōbus
        </div>
        Quid ita?
    </div>

    <div class="line-container" id="Gilbertus.50">
        <div class="line-character">
            Gilbertus
        </div>
        Sī supputēs uxōrem, fīliōs, fīliam, generum, operās et famulās, alēbat domī ferē corpora trīgintā tria. Iam quō vīnum erat dīlūtius, hoc et parcius bibēbātur et sērius exhauriēbātur. Heīc mihi subdūcitō, in singulōs diēs additā aquae situlā, quam nōn poenitandam summam cōnficiat in annum.
    </div>

    <div class="line-container" id="Iacobus.51">
        <div class="line-character">
            Iacōbus
        </div>
        Ō sordēs!
    </div>

    <div class="line-container" id="Gilbertus.52">
        <div class="line-character">
            Gilbertus
        </div>
        Atquī nōn minus compendiī redībat ex pāne.
    </div>

    <div class="line-container" id="Iacobus.53">
        <div class="line-character">
            Iacōbus
        </div>
        Quō pactō?
    </div>

    <div class="line-container" id="Gilbertus.54">
        <div class="line-character">
            Gilbertus
        </div>
        Emēbat trīticum vitiātum, quod alius nōluisset emere. Hic praesēns statim lūcrum, quia minōris emēbat. Cēterum vitiō medicābātur arte.
    </div>

    <div class="line-container" id="Iacobus.55">
        <div class="line-character">
            Iacōbus
        </div>
        Quā tandem?
    </div>

    <div class="line-container" id="Gilbertus.56">
        <div class="line-character">
            Gilbertus
        </div>
        Est argillae genus frūmentō nōn dissimile, quō vidēmus et equōs dēlectārī, dum et parietēs arrōdunt, et ex lacūnīs eā argillā turbidīs bibunt libentius. Eius terrae tertiam partem admiscēbat.
    </div>

    <div class="line-container" id="Iacobus.57">
        <div class="line-character">
            Iacōbus
        </div>
        Est isthuc medicārī?
    </div>

    <div class="line-container" id="Gilbertus.58">
        <div class="line-character">
            Gilbertus
        </div>
        Certē trīticī vitium minus sentiēbātur. An hoc quoque lūcrum putās aspernandum? Adde iam aliud stratēgēma. Domī pānem subigēbat; nec id crēbrius, etiam aestāte, quam bis in mēnse.
    </div>

    <div class="line-container" id="Iacobus.59">
        <div class="line-character">
            Iacōbus
        </div>
        Istuc est lapidēs appōnere, nōn pānēs.
    </div>

    <div class="line-container" id="Gilbertus.60">
        <div class="line-character">
            Gilbertus
        </div>
        Aut sī quid lapide dūrius. Sed huic quoque malō erat parātum remedium.
    </div>

    <div class="line-container" id="Iacobus.61">
        <div class="line-character">
            Iacōbus
        </div>
        Quodnam?
    </div>

    <div class="line-container" id="Gilbertus.62">
        <div class="line-character">
            Gilbertus
        </div>
        Fragmenta pānis immersa cyathīs vīnō macerābant.
    </div>

    <div class="line-container" id="Iacobus.63">
        <div class="line-character">
            Iacōbus
        </div>
        Similēs habēbant labra lactūcās. Sed ferēbant tālem tractātiōnem operae?
    </div>

    <div class="line-container" id="Gilbertus.64">
        <div class="line-character">
            Gilbertus
        </div>
        Prīmum narrābō prīmātum eius familiae apparātum, quō facilius dīvīnēs, quōmodō tractentur operae.
    </div>

    <div class="line-container" id="Iacobus.65">
        <div class="line-character">
            Iacōbus
        </div>
        Audīre cupiō.
    </div>

    <div class="line-container" id="Gilbertus.66">
        <div class="line-character">
            Gilbertus
        </div>
        Dē ientandō nūlla erat illīc mentiō; prāndium ferē differēbātur in hōram ā merīdiē prīmam.
    </div>

    <div class="line-container" id="Iacobus.67">
        <div class="line-character">
            Iacōbus
        </div>
        Quam ob rem?
    </div>

    <div class="line-container" id="Gilbertus.68">
        <div class="line-character">
            Gilbertus
        </div>
        Exspectābātur Antrōnius paterfamiliās. Coenābātur interdum ad hōram decimam.
    </div>

    <div class="line-container" id="Iacobus.69">
        <div class="line-character">
            Iacōbus
        </div>
        At tū solēbās esse inediae impatiēntior.
    </div>

    <div class="line-container" id="Gilbertus.70">
        <div class="line-character">
            Gilbertus
        </div>
        Eōque subinde clāmābam ad Antrōniī generum Orthrogonum, (agēbāmus enim in eōdem conclāvī:) Heus Orthrogone, nōn coenātur hodiē apud Synodōs? Commodē respondīt, brevī adfutūrum Antrōnium. Quum nihil vidērem apparārī, et latrāret stomachus, Heus, inquam, Orthrogone, erit hodiē pereundum fame? Excūsābat hōram aut aliud simile. Quum nōn ferrem stomachī latrātum, rūrsus interpellābam occupātum: Quid futūrum est? inquam: eritne moriendum fame? Ubī iam Orthrogonus cōnsūmpsisset omnem tergiversātiōnem, abiit ad famulōs, iussītque adōrnārī mēnsam. Tandem quum nec redīret Antrōnius, nec quidquam apparārētur, Orthrogonus victus convīciīs meīs dēscendēbat ad uxōrem et socrum ac līberōs, clāmitāns ut apparārent coenam.
    </div>

    <div class="line-container" id="Iacobus.71">
        <div class="line-character">
            Iacōbus
        </div>
        Nunc saltem exspectō coenam.
    </div>

    <div class="line-container" id="Gilbertus.72">
        <div class="line-character">
            Gilbertus
        </div>
        Nē properā. Prōdībat tandem famulus claudus, eī praefectus negōtiō, nōn admodum dissimilis Vulcānō; insternit mēnsam linteō. Ea prīma coenae spēs. Tandem post longam vōciferātiōnem afferuntur phialae vitreae, cum aquā sānē limpidā.
    </div>

    <div class="line-container" id="Iacobus.73">
        <div class="line-character">
            Iacōbus
        </div>
        Altera coenae spēs.
    </div>

    <div class="line-container" id="Gilbertus.74">
        <div class="line-character">
            Gilbertus
        </div>
        Nē properā, inquam. Rūrsum post atrōcēs clāmōrēs adfertur phiala illius nectaris faeculentī plēna.
    </div>

    <div class="line-container" id="Iacobus.75">
        <div class="line-character">
            Iacōbus
        </div>
        Ō factum bene!
    </div>

    <div class="line-container" id="Gilbertus.76">
        <div class="line-character">
            Gilbertus
        </div>
        Sed sine pāne. Nihil adhūc perīculī; nēmō famēlicus bibit lubēns tāle vīnum. Clāmātum est iterum usque ad rāvim. Tum dēmum appōnitur pānis ille, quem vix ursus dentibus frangeret.
    </div>

    <div class="line-container" id="Iacobus.77">
        <div class="line-character">
            Iacōbus
        </div>
        Certē iam vītae cōnsultum est.
    </div>

    <div class="line-container" id="Gilbertus.78">
        <div class="line-character">
            Gilbertus
        </div>
        Sub multam noctem tandem venit Antrōnius; hoc ferē proemiō inauspicātissimō, ut dīceret, sibi dolēre stomachum.
    </div>

    <div class="line-container" id="Iacobus.79">
        <div class="line-character">
            Iacōbus
        </div>
        Quid heīc malī auspiciī?
    </div>

    <div class="line-container" id="Gilbertus.80">
        <div class="line-character">
            Gilbertus
        </div>
        Quia tunc nihil erat quod ederētur; quid enim exspectēs, hospite male affectō?
    </div>

    <div class="line-container" id="Iacobus.81">
        <div class="line-character">
            Iacōbus
        </div>
        Dolēbat rē vērā?
    </div>

    <div class="line-container" id="Gilbertus.82">
        <div class="line-character">
            Gilbertus
        </div>
        Adeō, ut sōlus dēvorātūrus fuerit trēs capōs, sī quis dedisset grātīs.
    </div>

    <div class="line-container" id="Iacobus.83">
        <div class="line-character">
            Iacōbus
        </div>
        Exspectō convīvium.
    </div>

    <div class="line-container" id="Gilbertus.84">
        <div class="line-character">
            Gilbertus
        </div>
        Prīmum ipsī appōnēbātur patina cum fārīnā fabāceā; quod obsōniī genus illīc vulgō vēnditur tenuibus. Aiēbat sē hoc ūtī remediō adversus omne morbī genus.
    </div>

    <div class="line-container" id="Iacobus.85">
        <div class="line-character">
            Iacōbus
        </div>
        Quot erātis convīvae?
    </div>

    <div class="line-container" id="Gilbertus.86">
        <div class="line-character">
            Gilbertus
        </div>
        Interdum octō aut novem; inter quōs erat Verpius ille doctus, quem arbitror tibī nōn ignōtum, et fīlius familiās nātū māior.
    </div>

    <div class="line-container" id="Iacobus.87">
        <div class="line-character">
            Iacōbus
        </div>
        Quid illīs appōnēbātur?
    </div>

    <div class="line-container" id="Gilbertus.88">
        <div class="line-character">
            Gilbertus
        </div>
        An nōn satis est frūgī hominibus quod Melchisēdec obtulit Abrahae quīnque rēgum victōrī?
    </div>

    <div class="line-container" id="Iacobus.89">
        <div class="line-character">
            Iacōbus
        </div>
        Nihil igitur obsōniī?
    </div>

    <div class="line-container" id="Gilbertus.90">
        <div class="line-character">
            Gilbertus
        </div>
        Erat nōnnihil.
    </div>

    <div class="line-container" id="Iacobus.91">
        <div class="line-character">
            Iacōbus
        </div>
        Quodnam?
    </div>

    <div class="line-container" id="Gilbertus.92">
        <div class="line-character">
            Gilbertus
        </div>
        Meminī nōs fuisse in mēnsā convīvās numerō novem; quum in patinā nōn numerārem nisi septem foliola lactūcae acētō innatantia, sed absque oleō.
    </div>

    <div class="line-container" id="Iacobus.93">
        <div class="line-character">
            Iacōbus
        </div>
        Sōlus igitur ille dēvorābat suās fabās?
    </div>

    <div class="line-container" id="Gilbertus.94">
        <div class="line-character">
            Gilbertus
        </div>
        Vix sēmiōbolō emerat: nec tamen vetābat, sī quis proximē assidēns vellet gustāre; sed incīvīle vidēbātur, languidō suum ēripere cibum.
    </div>

    <div class="line-container" id="Iacobus.95">
        <div class="line-character">
            Iacōbus
        </div>
        Secābāntur igitur folia, quemadmodum dē cūminō meminit prōverbium?
    </div>

    <div class="line-container" id="Gilbertus.96">
        <div class="line-character">
            Gilbertus
        </div>
        Nōn; sed lactūcīs ā prīmōribus absūmptīs, reliquī pānem immergēbant acētō.
    </div>

    <div class="line-container" id="Iacobus.97">
        <div class="line-character">
            Iacōbus
        </div>
        Quid autem post septem folia?
    </div>

    <div class="line-container" id="Gilbertus.98">
        <div class="line-character">
            Gilbertus
        </div>
        Quid, nisi caseus, convīviōrum clausula?
    </div>

    <div class="line-container" id="Iacobus.99">
        <div class="line-character">
            Iacōbus
        </div>
        Hiccīne erat apparātus perpetuus?
    </div>

    <div class="line-container" id="Gilbertus.100">
        <div class="line-character">
            Gilbertus
        </div>
        Propemodum; nisi quod interdum, sī eō diē Mercurium fuisset expertus propitium, erat paulō prōfūsior.
    </div>

    <div class="line-container" id="Iacobus.101">
        <div class="line-character">
            Iacōbus
        </div>
        Quid tum?
    </div>

    <div class="line-container" id="Gilbertus.102">
        <div class="line-character">
            Gilbertus
        </div>
        Iubēbat emī trēs ūvās recentēs ūnō aereō nummulō. Ea rēs exhilarābat tōtam familiam.
    </div>

    <div class="line-container" id="Iacobus.103">
        <div class="line-character">
            Iacōbus
        </div>
        Quīdnī?
    </div>

    <div class="line-container" id="Gilbertus.104">
        <div class="line-character">
            Gilbertus
        </div>
        Id eō duntaxat tempore, quō summa est ūvārum ibī vīlitās.
    </div>

    <div class="line-container" id="Iacobus.105">
        <div class="line-character">
            Iacōbus
        </div>
        Proin extrā autumnum nihil prōfundēbat?
    </div>

    <div class="line-container" id="Gilbertus.106">
        <div class="line-character">
            Gilbertus
        </div>
        Prōfundēbat. Sunt illīc nāviculātōrēs, quī conchārum minūtum genus hauriunt, potissimum ē latrīnīs: hī clāmōre certō significant quid habeant vēnāle; ab hīs interdum iubēbat emī dīmidiō nummulī, quem illī bagathīnum appellant. Tum vērō dīxissēs, in eā familiā esse nūptiās; nam ignī erat opus, licet celerrimē percoquantur. Atque haec quidem post caseum, locō bellāriōrum.
    </div>

    <div class="line-container" id="Iacobus.107">
        <div class="line-character">
            Iacōbus
        </div>
        Bella mehercle bellāria! Sed nihil umquam appōnēbātur carnium aut piscium?
    </div>

    <div class="line-container" id="Gilbertus.108">
        <div class="line-character">
            Gilbertus
        </div>
        Tandem victus meīs clāmōribus coepit esse splendidior. Quotiēs autem vidērī volēbat Lūcullus, hī fermē erant missūs.
    </div>

    <div class="line-container" id="Iacobus.109">
        <div class="line-character">
            Iacōbus
        </div>
        Isthuc vērō lubēns audierō.
    </div>

    <div class="line-container" id="Gilbertus.110">
        <div class="line-character">
            Gilbertus
        </div>
        Prīmō locō dabātur iūsculum, quod illī, nesciō quam ob caussam, appellant ministram.
    </div>

    <div class="line-container" id="Iacobus.111">
        <div class="line-character">
            Iacōbus
        </div>
        Lautum opīnor.
    </div>

    <div class="line-container" id="Gilbertus.112">
        <div class="line-character">
            Gilbertus
        </div>
        Hīs conditum arōmatibus: Admovētur ignī cacabus aquā plēnus; in eam cōniciunt aliquot fragmenta cāseī būbalīnī, quī iam ōlim in saxum indūruit; nam ad dēfringendum aliquid bonā secūrī opus est. Quum ea fragmenta tepōre aquae solvī coeperint, īnficiunt eam nē possit mera dīcī aqua; hoc iūsculō praeparant stomachum.
    </div>

    <div class="line-container" id="Iacobus.113">
        <div class="line-character">
            Iacōbus
        </div>
        Suibus dignum.
    </div>

    <div class="line-container" id="Gilbertus.114">
        <div class="line-character">
            Gilbertus
        </div>
        Dein appōnitur paullulum carnium dē ventre veteris vaccae, sed elīxum ante diēs quīndecim.
    </div>

    <div class="line-container" id="Iacobus.115">
        <div class="line-character">
            Iacōbus
        </div>
        Foetet igitur.
    </div>

    <div class="line-container" id="Gilbertus.116">
        <div class="line-character">
            Gilbertus
        </div>
        Maximē, sed adhibētur remedium.
    </div>

    <div class="line-container" id="Iacobus.117">
        <div class="line-character">
            Iacōbus
        </div>
        Quodnam?
    </div>

    <div class="line-container" id="Gilbertus.118">
        <div class="line-character">
            Gilbertus
        </div>
        Dīcam, sed vereor nē imitātūrō.
    </div>

    <div class="line-container" id="Iacobus.119">
        <div class="line-character">
            Iacōbus
        </div>
        Scīlicet.
    </div>

    <div class="line-container" id="Gilbertus.120">
        <div class="line-character">
            Gilbertus
        </div>
        Miscent ōvum aquae calefactae; eō iūre perfundunt carnem; ita magis falluntur oculī quam nārēs; nam foetor ērumpit per omnia. Sī diēs requīrit ēsum piscium, interdum appōnuntur aurātae trēs, nec hae magnae, quum convīvae sint septem aut octō.
    </div>

    <div class="line-container" id="Iacobus.121">
        <div class="line-character">
            Iacōbus
        </div>
        Praetereā nihil?
    </div>

    <div class="line-container" id="Gilbertus.122">
        <div class="line-character">
            Gilbertus
        </div>
        Nihil nisi caseus ille saxeus.
    </div>

    <div class="line-container" id="Iacobus.123">
        <div class="line-character">
            Iacōbus
        </div>
        Novum mihi narrās Lūcullum. Sed quī potuit tam exilis apparātus tot sufficere convīvīs, praesertim nūllō refectīs ientāculō?
    </div>

    <div class="line-container" id="Gilbertus.124">
        <div class="line-character">
            Gilbertus
        </div>
        Imō nē sīs īnsciēns, ex eius convīviī reliquiīs alēbantur socrus, nurus, fīlius nātū minor, famula, et aliquot parvulī.
    </div>

    <div class="line-container" id="Iacobus.125">
        <div class="line-character">
            Iacōbus
        </div>
        Tū quidem admīrātiōnem meam auxistī, nōn adēmistī.
    </div>

    <div class="line-container" id="Gilbertus.126">
        <div class="line-character">
            Gilbertus
        </div>
        Istuc tibi vix possum dēscrībere, nisi prius ōrdinem convīviī dēpinxerō.
    </div>

    <div class="line-container" id="Iacobus.127">
        <div class="line-character">
            Iacōbus
        </div>
        Pinge igitur.
    </div>

    <div class="line-container" id="Gilbertus.128">
        <div class="line-character">
            Gilbertus
        </div>
        Antrōnius obtinēbat prīmum locum, nisi quod ego illī sedēbam dexter, velut extrāōrdinārius: ē regiōne Antrōniī Orthrogonus: Orthrogonō assidēbat Verpius, Verpiō Stratēgus nātiōne Graecus: Antrōniō sinister assidēbat fīlius nātū māior. Sī quis accessisset convīva, eī locus dabātur prō dignitāte. Prīmum dē iūre minimum erat vel perīculī vel discrīminis, nisi quod in prōcerum discīs nātābant fragmenta būbalīnī cāseī. Cēterum ex phiālīs vīnī aquaeque fermē quattuor vallum quoddam fīēbat, ut nēmō posset attingere quod erat appositum, praeter trēs, ante quōs stabat patina, nisi quis sustinuisset esse impūdentissimus, et trānsilīre septa. Nec tamen ea patina diū manēbat, sed mox tollēbātur, ut aliquid superesset familiae.
    </div>

    <div class="line-container" id="Iacobus.129">
        <div class="line-character">
            Iacōbus
        </div>
        Quid igitur edēbant reliquī?
    </div>

    <div class="line-container" id="Gilbertus.130">
        <div class="line-character">
            Gilbertus
        </div>
        Suō mōre dēliciābantur.
    </div>

    <div class="line-container" id="Iacobus.131">
        <div class="line-character">
            Iacōbus
        </div>
        Quī?
    </div>

    <div class="line-container" id="Gilbertus.132">
        <div class="line-character">
            Gilbertus
        </div>
        Pānem illum argillāceum macerābant vīnō faecis vetustissimae.
    </div>

    <div class="line-container" id="Iacobus.133">
        <div class="line-character">
            Iacōbus
        </div>
        Tāle convīvium oportuit esse perbreve.
    </div>

    <div class="line-container" id="Gilbertus.134">
        <div class="line-character">
            Gilbertus
        </div>
        Frequenter hōrā prōlixius.
    </div>

    <div class="line-container" id="Iacobus.135">
        <div class="line-character">
            Iacōbus
        </div>
        Quī potuit?
    </div>

    <div class="line-container" id="Gilbertus.136">
        <div class="line-character">
            Gilbertus
        </div>
        Sublātīs, ut dīxī mox, quae nōn carēbant perīculō, pōnēbātur caseus, unde nūllum erat perīculum, nē quisquam ūllō cultrō escāriō quidquam abrāderet. Manēbat illa praeclāra faex, et suus cuiusque pānis. Atque inter haec bellāria tūtō miscēbantur fābulae. Interim prāndēbat foeminōrum senātus.
    </div>

    <div class="line-container" id="Iacobus.137">
        <div class="line-character">
            Iacōbus
        </div>
        Quid interim operae?
    </div>

    <div class="line-container" id="Gilbertus.138">
        <div class="line-character">
            Gilbertus
        </div>
        Nihil habēbant nōbīscum commūne; suīs hōrīs sibi prāndēbant ac coenābant. Sed hī cibō capiendō vix sēmihōram impendēbant tōtō diē.
    </div>

    <div class="line-container" id="Iacobus.139">
        <div class="line-character">
            Iacōbus
        </div>
        Vērum apparātus cuiusmodī?
    </div>

    <div class="line-container" id="Gilbertus.140">
        <div class="line-character">
            Gilbertus
        </div>
        Isthuc tuum est dīvīnāre.
    </div>

    <div class="line-container" id="Iacobus.141">
        <div class="line-character">
            Iacōbus
        </div>
        At Germānīs vix sufficit hōra in ientāculum, tantundem in merendam, sēsquihōra in prāndium, duae hōrae in coenam: ac nisi affātim expleantur ēlegantī vīnō, bonīs carnibus ac piscibus, dēserunt patrōnum, et fugiunt in bellum.
    </div>

    <div class="line-container" id="Gilbertus.142">
        <div class="line-character">
            Gilbertus
        </div>
        Suus cuique gentī mōs est. Italī minimum impendunt gulae; pecūniam malunt quam voluptātem; et sōbriī sunt nātūrā quoque, nōn sōlum īnstitūtō.
    </div>

    <div class="line-container" id="Iacobus.143">
        <div class="line-character">
            Iacōbus
        </div>
        Nunc profectō nōn mīror tē nōbīs rediisse tam exilem; sed omnīnō vīvum rediisse dēmīror, praesertim quum anteā capīs, perdīcibus, turturibus et phasiānīs assuēvissēs.
    </div>

    <div class="line-container" id="Gilbertus.144">
        <div class="line-character">
            Gilbertus
        </div>
        Plānē perieram, nisi repertum fuisset remedium.
    </div>

    <div class="line-container" id="Iacobus.145">
        <div class="line-character">
            Iacōbus
        </div>
        Male rēs agitur, ubi tot remediīs est opus.
    </div>

    <div class="line-container" id="Gilbertus.146">
        <div class="line-character">
            Gilbertus
        </div>
        Effēceram ut mihi iam languēscentī in singula convīvia darētur quārta pars pullī elīxī.
    </div>

    <div class="line-container" id="Iacobus.147">
        <div class="line-character">
            Iacōbus
        </div>
        Nunc incipiēs vīvere.
    </div>

    <div class="line-container" id="Gilbertus.148">
        <div class="line-character">
            Gilbertus
        </div>
        Nōn admodum. Emēbātur pullus exiguus, nē multum impenderētur, cuiusmodī sex nōn sufficerent ūnī bonī stomachī Polōnō in ientāculum. Nec emptō dabant cibum, nē quid esset impendiī: itaque maciē enēctī ac sēmivīvī coquēbātur āla aut poplēs; iecur dabātur Orthrogonī fīliō īnfantī. Iūs autem semel atque iterum ēbibēbant mulierēs, subinde novā īnfūsā aquā. Itaque poplēs ad mē veniēbat pūmice siccior, et quōvīs putrī līgnō īnsipidior. Iūs nihil erat nisi mera aqua.
    </div>

    <div class="line-container" id="Iacobus.149">
        <div class="line-character">
            Iacōbus
        </div>
        Et tamen audiō illīc avium genus et cōpiōsissimum esse et ēlegāns et vīle.
    </div>

    <div class="line-container" id="Gilbertus.150">
        <div class="line-character">
            Gilbertus
        </div>
        Est prōrsus; sed illīs cārior est pecūnia.
    </div>

    <div class="line-container" id="Iacobus.151">
        <div class="line-character">
            Iacōbus
        </div>
        Satis dēdistī poenārum, etsī Rōmānum Pontificem occīdissēs, aut sī mīnxissēs ad sepulchrum dīvī Petrī.
    </div>

    <div class="line-container" id="Gilbertus.152">
        <div class="line-character">
            Gilbertus
        </div>
        Sed audī reliquum fābulae. Scīs esse in quāque hebdomāde quīnque diēs, quibus vēscimur carnibus.
    </div>

    <div class="line-container" id="Iacobus.153">
        <div class="line-character">
            Iacōbus
        </div>
        Nimium.
    </div>

    <div class="line-container" id="Gilbertus.154">
        <div class="line-character">
            Gilbertus
        </div>
        Duōs itaque pullōs dumtaxat emēbant. Diē Iovis sē fingēbant oblītās emere, nē vel tōtum pullum eō diē appōnerent, vel aliquid superesset.
    </div>

    <div class="line-container" id="Iacobus.155">
        <div class="line-character">
            Iacōbus
        </div>
        Nae iste Antrōnius superat etiam Euclionem Plautīnum. Sed piscāriīs diēbus quō remediō cōnsulēbās vītae?
    </div>

    <div class="line-container" id="Gilbertus.156">
        <div class="line-character">
            Gilbertus
        </div>
        Amīcō cuidam dederam negōtium, ut mihi meō aere in singulōs diēs emeret ōva tria, duo in prāndium, ūnum in coenam. Sed hīc quoque foeminae prō recentibus cāre emptīs suppōnēbant sēmiputria; ut mēcum praeclārē crēderem āctum, sī ex tribus ūnum esset quod ēdī posset. Tandem et utrem vīnī pūriōris meā pecūniā emeram: cēterum mulierēs effrāctā serā intrā paucōs diēs exsorbuerunt, nōn admodum īrātō Antrōniō.
    </div>

    <div class="line-container" id="Iacobus.157">
        <div class="line-character">
            Iacōbus
        </div>
        Itane nūllus erat illīc, quem tuī miserēsceret?
    </div>

    <div class="line-container" id="Gilbertus.158">
        <div class="line-character">
            Gilbertus
        </div>
        Miserēsceret? imō vidēbar illīs glūtō quispiam et helluō, quī tantum cibōrum ūnus dēvorārem. Itaque subinde mē admonēbat Orthrogonus, habērem eius regiōnis ratiōnem, meaeque cōnsulerem incolumitātī: et aliquot nostrātēs commemorābat, quibus illīc edācitās conciliāsset aut mortem aut morbum gravissimum. Quum is mē vidēret dēliciīs quibusdam, quās illīc ex nucleīs pīneīs aut peponum mēlōnumque venditant pharmacopolae, fulcīre corpusculum et assiduīs labōribus et inediā et iam etiam morbō frāctum, subornat medicum mihi amīcum et familiārem, ut persuādeat victūs moderātiōnem. Ēgit hoc mēcum dīligenter. Moxque sēnsī subōrnātum, nec respondī tamen. Quum idem accūrātius mēcum ageret, nec admonendī faceret fīnem; Dīc, inquam, mihi, vir ēgregie, sēriō isthāc loqueris, an iocō? Sēriō, inquit. Quid igitur suādēs ut faciam? Ā coenīs in tōtum abstinē; et vīnō adde ut minimum, aquae dīmidium. Rīsī praeclārum cōnsilium. Sī mē cupis exstīnctum, huic corpusculō et rārō et exilī et spīritibus subtīlissimīs, vel semel ā coenā abstinēre mors esset: id totiēs ipsā rē compertum habeō, ut nōn libeat iterum experīrī. Quid autem futūrum cēnsēs, sī sīc prānsus ā coenā temperem? Et tālī vīnō iubēs addī aquam? quasi nōn praestāret pūram aquam bibere, quam faeculentam. Nec dubitō, quīn haec tē loquī iusserit Orthrogonus. Subrīsit medicus, ac mītigāvit cōnsilium. Nōn haec loquor, inquit, Gilberte doctissime, quod in tōtum arceam tē ā coenīs; licēbit gustāre ōvum, et semel bibere: sīc enim ipse vīvō. In coenam coquitur ōvum: inde capiō vitellī dīmidium, reliquum dō fīliō; mox haustō sēmicyathō vīnī, studeō in multam noctem.
    </div>

    <div class="line-container" id="Iacobus.159">
        <div class="line-character">
            Iacōbus
        </div>
        Num isthāc vēra praedicābat medicus?
    </div>

    <div class="line-container" id="Gilbertus.160">
        <div class="line-character">
            Gilbertus
        </div>
        Vērissima. Nam ipse forte per viam ambulāns redībam ā sacrō, et comes admonuerat illīc habitāre medicum; libuit vidēre rēgnum illius. Erat autem diēs dominicus. Pulsāvī forēs: apertae sunt; ascendī; offendō medicum cum fīliō et eōdem famulō prāndēntem. Apparātus erat duo ōva, praetereā nihil.
    </div>

    <div class="line-container" id="Iacobus.161">
        <div class="line-character">
            Iacōbus
        </div>
        Oportuit esse exanguēs hominēs.
    </div>

    <div class="line-container" id="Gilbertus.162">
        <div class="line-character">
            Gilbertus
        </div>
        Imō ambō erant pulchrē habitō corpore, colōre vīvidō ac rubidō, oculīs laetīs.
    </div>

    <div class="line-container" id="Iacobus.163">
        <div class="line-character">
            Iacōbus
        </div>
        Vix crēdibile est.
    </div>

    <div class="line-container" id="Gilbertus.164">
        <div class="line-character">
            Gilbertus
        </div>
        At ego compertissima narrō. Nec ille sōlus ad istum vīvit modum, sed complūrēs aliī et imāginibus clārī et rē lautā. Polyphagīa<a href="#footnote.7"><sup>(7)</sup></a> et polypōsia, crēde mihi, cōnsuētūdinis rēs est, nōn nātūrae. Sī quis paulātim assuēscat, tandem eō prōficiet, ut idem faciat quod Milō, quī bovem eōdem diē tōtum absūmpsit.
    </div>

    <div class="line-container" id="Iacobus.165">
        <div class="line-character">
            Iacōbus
        </div>
        Deum immortālem, sī tam parvō victū licet tuērī valētūdinem, quantum impendiōrum perit Germānīs, Anglīs, Dānīs et Polōnīs?
    </div>

    <div class="line-container" id="Gilbertus.166">
        <div class="line-character">
            Gilbertus
        </div>
        Plūrimum haud dubiē, et quidem nōn sine gravī tum valētūdinis, tum ingeniī dētrīmentō.
    </div>

    <div class="line-container" id="Iacobus.167">
        <div class="line-character">
            Iacōbus
        </div>
        Sed quid obstābat, quō minus tibi sufficeret ille victus?
    </div>

    <div class="line-container" id="Gilbertus.168">
        <div class="line-character">
            Gilbertus
        </div>
        Quia dīversīs assuēveram; et sērum iam erat mūtāre cōnsuētūdinem: quanquam mē nōn tam offendēbat cibōrum exiguitās, quam corruptiō. Duo ōva poterant sufficere, sī fuissent recēns nāta: vīnī cyathus erat satis, nisi prō vīnō darētur faex vapida: dīmidium pānis aluisset, nisi prō vīnō darētur argilla.
    </div>

    <div class="line-container" id="Iacobus.169">
        <div class="line-character">
            Iacōbus
        </div>
        Adeōne sordidum esse Antrōnium in tantīs opibus?
    </div>

    <div class="line-container" id="Gilbertus.170">
        <div class="line-character">
            Gilbertus
        </div>
        Arbitror cēnsum illius nōn fuisse īnfrā octōgintā ducātōrum mīllia. Nec ūllus erat annus, quō nōn accēderet lūcrum mīlle ducātōrum, ut dīcam parcissimē.
    </div>

    <div class="line-container" id="Iacobus.171">
        <div class="line-character">
            Iacōbus
        </div>
        Sed iuvenēs illī quibus haec parābantur, num eādem ūtēbantur parsimōniā?
    </div>

    <div class="line-container" id="Gilbertus.172">
        <div class="line-character">
            Gilbertus
        </div>
        Ūtēbantur, sed domī duntaxat; forīs liguriēbant, scortābantur, lūdēbant āleam: quumque pater in grātiam honestissimōrum convīvārum gravārētur teruncium impendere, iuvenēs interdum ūnā nocte sexāgintā ducātōs perdēbant āleā.
    </div>

    <div class="line-container" id="Iacobus.173">
        <div class="line-character">
            Iacōbus
        </div>
        Sīc perīre solent quae sordibus corraduntur. Vērum ē tantīs perīculīs incolumis, quō nunc tē cōnfers?
    </div>

    <div class="line-container" id="Gilbertus.174">
        <div class="line-character">
            Gilbertus
        </div>
        Ad venustissimum Gallōrum contubernium, sartūrus quod illīc dispendiī factum est.
    </div>

    <h3>Footnotes</h3>

    <div class="footnote" id="footnote.1">
        <a href="#Iacobus.1">(1)</a>. <em>Rōre sīs pāstus:</em> Vidē prōverbium. Rōre pāscitur.
    </div>

    <div class="footnote" id="footnote.2">
        <a href="#Iacobus.1">(2)</a>. <em>Sȳphar:</em> Serpentis exuvium ita appellātur, mīrē leve et siccum.
    </div>

    <div class="footnote" id="footnote.3">
        <a href="#Gilbertus.10">(3)</a>. <em>Antrōniō:</em> Nōn homine sed asinō. Vidē Chiliādes.
    </div>

    <div class="footnote" id="footnote.4">
        <a href="#Gilbertus.20">(4)</a>. <em>Id est, caelitūs.</em>
    </div>

    <div class="footnote" id="footnote.5">
        <a href="#Gilbertus.34">(5)</a>. <em>Mercuriālem:</em> Ubi mercātōrum magna et plūrima negōtia tractantur.
    </div>

    <div class="footnote" id="footnote.6">
        <a href="#Gilbertus.42">(6)</a>. <em>Ā mortuīs:</em> Vidē prōverbium, Ā mortuō tribūtum.
    </div>

    <div class="footnote" id="footnote.7">
        <a href="#Gilbertus.164">(7)</a>. <em>Polyphagīa:</em> Edācitās est, et vorāndī quaedam cupiditās. Polypōsia, bibācitās.
    </div>

    {% assign prev_sequence = page.sequence | minus: 1 %}
    {% assign next_sequence = page.sequence | plus: 1 %}
    {% assign files = site.html_pages | where_exp: "page", "page.path contains 'files/'" %}
    {% assign neighbors = files | where: "type", "Colloquium" | where: "author", page.author | where: "collection",
    page.collection %}
    {% assign prev_page = neighbors | where: "sequence", prev_sequence | first %}
    {% assign next_page = neighbors | where: "sequence", next_sequence | first %}

    <div class="nav-buttons">
        <a href="{{ prev_page.url }}" class="nav-button nav-back">⟵ Previous</a>
        <a href="{{ next_page.url }}" class="nav-button nav-next">Next ⟶</a>
    </div>
</div>
</body>