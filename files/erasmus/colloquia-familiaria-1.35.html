---
title: Colloquia Familiaria - Colloquium Trīcēsimum
subtitle: Uxor μεμψίγαμος
type: Colloquium
author: Erasmus
collection: Colloquia Familiaria
topic: Marriage Counseling - The Wife Who Blames Her Husband
difficulty: Advanced
sequence: "031"
character_count: 2
permalink: /erasmus/colloquia-familiaria-uxor-mempsigamos/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Eulalia, Xantippe
        </div>

        <div class="line-container" id="Eulalia.1">
            <div class="line-character">
                Eulalia<a href="#footnote.1"><sup>(1)</sup></a>
            </div>
            Salvē multum, exoptātissima mihi Xantippe.
        </div>

        <div class="line-container" id="Xantippe.2">
            <div class="line-character">
                Xantippe
            </div>
            Salvē tantundem, mihi cārissima Eulalia. Vidēre mihi solitō formōsior.
        </div>

        <div class="line-container" id="Eulalia.3">
            <div class="line-character">
                Eulalia
            </div>
            Itane statim mē scommate excipis?
        </div>

        <div class="line-container" id="Xantippe.4">
            <div class="line-character">
                Xantippe
            </div>
            Nōn profectō; sed ita mihi vidēris.
        </div>

        <div class="line-container" id="Eulalia.5">
            <div class="line-character">
                Eulalia
            </div>
            Fortasse nova vestis commendat fōrmam.
        </div>

        <div class="line-container" id="Xantippe.6">
            <div class="line-character">
                Xantippe
            </div>
            Rēctē coniectās. Nihil iam diū vīdī ēlegantius. Suspicor pannum esse Britannicum.
        </div>

        <div class="line-container" id="Eulalia.7">
            <div class="line-character">
                Eulalia
            </div>
            Lāna Britannica est, tinctūra Venēta.
        </div>

        <div class="line-container" id="Xantippe.8">
            <div class="line-character">
                Xantippe
            </div>
            Mollitīēs byssum superat. Quam vērō blandus purpurae color! Unde tibi tam ēgregium mūnus?
        </div>

        <div class="line-container" id="Eulalia.9">
            <div class="line-character">
                Eulalia
            </div>
            Unde decet honestās mātrōnās accipere, nisi ā marītīs suīs?
        </div>

        <div class="line-container" id="Xantippe.10">
            <div class="line-character">
                Xantippe
            </div>
            Ō tē fēlīcem, cui tālis contigit spōnsus! At ego vellem mē nūpsisse fungō<a href="#footnote.2"><sup>(2)</sup></a>, quum meō nūberem Nicolāō.
        </div>

        <div class="line-container" id="Eulalia.11">
            <div class="line-character">
                Eulalia
            </div>
            Quid ita, quaesō tē? tam citō male convenit inter vōs?
        </div>

        <div class="line-container" id="Xantippe.12">
            <div class="line-character">
                Xantippe
            </div>
            Nec umquam conveniet cum tālī. Vidēs quam sim pannōsa; sīc patitur uxōrem suam incēdere: dispeream, nisi saepe pudet mē prōdīre in pūblicum, quum videō quam cultae sint aliae, quae multō pauperioribus nūpsēre marītīs.
        </div>

        <div class="line-container" id="Eulalia.13">
            <div class="line-character">
                Eulalia
            </div>
            Mātrōnārum ōrnātus nōn est in vestibus aut reliquō corporis cultū, quemadmodum docet dīvus Petrus Apostolus (nam id audīvī nūper in conciōne), sed in castīs ac pudīcīs mōribus, et in ōrnāmentīs animī. Meretrīcēs coluntur oculīs multōrum. Nōs satis cultae sumus, sī placeāmus ūnī marītō.
        </div>

        <div class="line-container" id="Xantippe.14">
            <div class="line-character">
                Xantippe
            </div>
            Sed interim ille bonus vir, tam in uxōrem parcus, strēnuē prōdigit dōtem, quam ex mē nōn mediocrem accēpit.
        </div>

        <div class="line-container" id="Eulalia.15">
            <div class="line-character">
                Eulalia
            </div>
            Quibus rēbus?
        </div>

        <div class="line-container" id="Xantippe.16">
            <div class="line-character">
                Xantippe
            </div>
            Quibus ipsī vīsum fuerit; vīnō, scortīs, āleā.
        </div>

        <div class="line-container" id="Eulalia.17">
            <div class="line-character">
                Eulalia
            </div>
            Bona verba.
        </div>

        <div class="line-container" id="Xantippe.18">
            <div class="line-character">
                Xantippe
            </div>
            Atquī sīc rēs habet. Deinde quum mihi tēmulentus ad multam noctem redit domum diū exspectātus, dēstērtit noctem tōtam, nōnnunquam et lectum convomēns, ut nē quid addam.
        </div>

        <div class="line-container" id="Eulalia.19">
            <div class="line-character">
                Eulalia
            </div>
            St<a href="#footnote.3"><sup>(3)</sup></a>, tē ipsam dēhonestās, quum dēhonestās marītum.
        </div>

        <div class="line-container" id="Xantippe.20">
            <div class="line-character">
                Xantippe
            </div>
            Ēmoriar, nisi mālim dormīre cum scrophā, quam cum tālī marītō.
        </div>

        <div class="line-container" id="Eulalia.21">
            <div class="line-character">
                Eulalia
            </div>
            Nōn tū tum illum excipis iūrgiō?
        </div>

        <div class="line-container" id="Xantippe.22">
            <div class="line-character">
                Xantippe
            </div>
            Ita ut dīgnus est: sentit mē nōn esse mūtam.
        </div>

        <div class="line-container" id="Eulalia.23">
            <div class="line-character">
                Eulalia
            </div>
            Quid ille contrā?
        </div>

        <div class="line-container" id="Xantippe.24">
            <div class="line-character">
                Xantippe
            </div>
            Initiō reclāmābat saevissimē, crēdēns fore, ut mē saevīs verbīs prōterēret.
        </div>

        <div class="line-container" id="Eulalia.25">
            <div class="line-character">
                Eulalia
            </div>
            Numquamne rixa incrūduit ūsque ad verbera?
        </div>

        <div class="line-container" id="Xantippe.26">
            <div class="line-character">
                Xantippe
            </div>
            Semel duntaxat eō incāluerat utrīnque contentiō, ut minimum rēs abfuerit ā pugnā.
        </div>

        <div class="line-container" id="Eulalia.27">
            <div class="line-character">
                Eulalia
            </div>
            Quid ego audiō?
        </div>

        <div class="line-container" id="Xantippe.28">
            <div class="line-character">
                Xantippe
            </div>
            Lībrābat fustem, saevīs interim clāmōribus intonāns, ac dīra minitāns.
        </div>

        <div class="line-container" id="Eulalia.29">
            <div class="line-character">
                Eulalia
            </div>
            Nōn ibi metuēbās tū?
        </div>

        <div class="line-container" id="Xantippe.30">
            <div class="line-character">
                Xantippe
            </div>
            Immō vicissim ego corripiēbam tripodem: sī contigisset mē digitō, sēnsisset mihi nōn deesse manūs.
        </div>

        <div class="line-container" id="Eulalia.31">
            <div class="line-character">
                Eulalia
            </div>
            Novum clypeī genus. Dēerat colus lanceae vice.
        </div>

        <div class="line-container" id="Xantippe.32">
            <div class="line-character">
                Xantippe
            </div>
            Sēnsisset sibi cum virāgine rem esse.
        </div>

        <div class="line-container" id="Eulalia.33">
            <div class="line-character">
                Eulalia
            </div>
            Ah mea Xantippe, nōn ita decet.
        </div>

        <div class="line-container" id="Xantippe.34">
            <div class="line-character">
                Xantippe
            </div>
            Quid decet? Sī ille mē nōn habet prō uxōre, nec illum habitūra sum prō marītō.
        </div>

        <div class="line-container" id="Eulalia.35">
            <div class="line-character">
                Eulalia
            </div>
            At Paulus docet, uxōrēs oportēre subditās esse virīs cum omnī reverentiā. Et Petrus nōbīs exemplum prōpōnit Sarae, quae marītum suum Abraham, dominum appellābat.
        </div>

        <div class="line-container" id="Xantippe.36">
            <div class="line-character">
                Xantippe
            </div>
            Audīvī ista. Sed īdem Paulus docet, ut virī dīligant uxōrēs suās, sīcut Chrīstus dīlēxit spōnsam suam Ecclēsiam. Meminerit ille officiī suī, ego meminerō meī.
        </div>

        <div class="line-container" id="Eulalia.37">
            <div class="line-character">
                Eulalia
            </div>
            Sed tamen ubi rēs in eum statum dēvēnit, ut alterī cēdendum sit, aequum est uxōrem marītō cēdere.
        </div>

        <div class="line-container" id="Xantippe.38">
            <div class="line-character">
                Xantippe
            </div>
            Sī modo ille marītus est appellandus, quī mē habet prō ancillā.
        </div>

        <div class="line-container" id="Eulalia.39">
            <div class="line-character">
                Eulalia
            </div>
            Sed dīc, mea Xantippe, post dēsiit minitārī verbera?
        </div>

        <div class="line-container" id="Xantippe.40">
            <div class="line-character">
                Xantippe
            </div>
            Dēsiit; et sapuit; alioquī vapulāsset.
        </div>

        <div class="line-container" id="Eulalia.41">
            <div class="line-character">
                Eulalia
            </div>
            Sed tū nōn dēsiistī rīxārī cum illō?
        </div>

        <div class="line-container" id="Xantippe.42">
            <div class="line-character">
                Xantippe
            </div>
            Nec dēsinam.
        </div>

        <div class="line-container" id="Eulalia.43">
            <div class="line-character">
                Eulalia
            </div>
            Quid ille intereā?
        </div>

        <div class="line-container" id="Xantippe.44">
            <div class="line-character">
                Xantippe
            </div>
            Quid? nōnnunquam dormit, somnium hominis; interdum nihil aliud quam rīdet; aliquotiēs arripit testūdinem, in quā vix trēs habet fidēs: eam quantum potest pulsāns, mihi vōciferantī obstrepit.
        </div>

        <div class="line-container" id="Eulalia.45">
            <div class="line-character">
                Eulalia
            </div>
            Ea rēs male ūrit tē?
        </div>

        <div class="line-container" id="Xantippe.46">
            <div class="line-character">
                Xantippe
            </div>
            Sīc ut dīcī vix possit. Aliquandō vix temperō ā manibus.
        </div>

        <div class="line-container" id="Eulalia.47">
            <div class="line-character">
                Eulalia
            </div>
            Mea Xantippe, permittis mihi, ut līberius loquar apud tē?
        </div>

        <div class="line-container" id="Xantippe.48">
            <div class="line-character">
                Xantippe
            </div>
            Permittō.
        </div>

        <div class="line-container" id="Eulalia.49">
            <div class="line-character">
                Eulalia
            </div>
            Īdem iūs erit tibi apud mē. Hōc certē postulat nostra necessitūdō, ab ipsīs pēne incūnābulīs inter nōs inita.
        </div>

        <div class="line-container" id="Xantippe.50">
            <div class="line-character">
                Xantippe
            </div>
            Vēra narrās, nec ūlla sodālium umquam cārior fuit animō meō.
        </div>

        <div class="line-container" id="Eulalia.51">
            <div class="line-character">
                Eulalia
            </div>
            Quālisquālis est tuus marītus, illud cōgitā, nōn esse iūs permūtandī. Ōlim immedicābilibus dissidiīs remedium extrēmum erat dīvortium: nunc hoc in tōtum adēmptum est: ūsque ad extrēmum vītae diem ille tuus sit marītus oportet, et tū illīus uxor.
        </div>

        <div class="line-container" id="Xantippe.52">
            <div class="line-character">
                Xantippe
            </div>
            Superī male faxint, quī iūs hoc nōbīs adēmērunt.
        </div>

        <div class="line-container" id="Eulalia.53">
            <div class="line-character">
                Eulalia
            </div>
            Bona verba: sīc vīsum est Chrīstō.
        </div>

        <div class="line-container" id="Xantippe.54">
            <div class="line-character">
                Xantippe
            </div>
            Vix crēdō.
        </div>

        <div class="line-container" id="Eulalia.55">
            <div class="line-character">
                Eulalia
            </div>
            Sīc habet. Nunc nihil superest, nisi ut uterque, ad alterīus mōrēs et ingenium accommodandō sēsē, concordiae studeātis.
        </div>

        <div class="line-container" id="Xantippe.56">
            <div class="line-character">
                Xantippe
            </div>
            An ego possum illum refingere?
        </div>

        <div class="line-container" id="Eulalia.57">
            <div class="line-character">
                Eulalia
            </div>
            Nōn minimum mōmentī est in uxōribus, quālēs sint marītī.
        </div>

        <div class="line-container" id="Xantippe.58">
            <div class="line-character">
                Xantippe
            </div>
            Pulchrē convenit tibi cum tuō?
        </div>

        <div class="line-container" id="Eulalia.59">
            <div class="line-character">
                Eulalia
            </div>
            Nunc tranquilla omnia.
        </div>

        <div class="line-container" id="Xantippe.60">
            <div class="line-character">
                Xantippe
            </div>
            Ergō turbārum nōnnihil erat initiō?
        </div>

        <div class="line-container" id="Eulalia.61">
            <div class="line-character">
                Eulalia
            </div>
            Nihil umquam tempestātis; sed tamen, ut fit inter hominēs, nōnnunquam nūbeculae quaedam oboriebantur, quae poterant gignere tempestātem, nisi commoditāte mōrum fuisset occursum. Habet suōs quisque mōrēs, et est sua cuique sententia: et, sī vērum fatērī volumus, sunt sua cuique vitia: quae sī ūsquam, certē in mātrimōniō nōvisse oportet, nōn ōdisse<a href="#footnote.4"><sup>(4)</sup></a>.
        </div>

        <div class="line-container" id="Xantippe.62">
            <div class="line-character">
                Xantippe
            </div>
            Rēctē monēs.
        </div>

        <div class="line-container" id="Eulalia.63">
            <div class="line-character">
                Eulalia
            </div>
            Fit autem frequenter, ut dissiliat benevolentia mūtua inter marītum et uxōrem, antequam alter alterī satis nōtus sit. Id est in prīmīs cavendum. Semel enim ortā simultāte, aegrē sarcitur grātia, praesertim sī rēs ad ātrōcia convīcia prōcesserit. Quae glūtinō committuntur, sī statim concutiās, facile distrahuntur: cēterum ubi siccātō glūtinō semel cohaesērint, nihil firmius. Proinde in initiō nihil nōn faciendum, ut inter uxōrem et marītum coalēscat cōnfirmēturque benevolentia. Id maximē fit obsequiō, mōrumque commoditāte. Nam benevolentia, quae sōlā fōrmae grātiā conciliātur, fermē tempōrāria est.
        </div>

        <div class="line-container" id="Xantippe.64">
            <div class="line-character">
                Xantippe
            </div>
            Sed nārrā nōbīs, obsecro, quibus artibus pertrāxeris marītum ad tuōs mōrēs.
        </div>

        <div class="line-container" id="Eulalia.65">
            <div class="line-character">
                Eulalia
            </div>
            Dīcam in hoc, ut imitēris.
        </div>

        <div class="line-container" id="Xantippe.66">
            <div class="line-character">
                Xantippe
            </div>
            Sī queam.
        </div>

        <div class="line-container" id="Eulalia.67">
            <div class="line-character">
                Eulalia
            </div>
            Facillimum erit, sī velīs; nec adhūc sērum est. Nam et ille iuvenis est, et tū puella; ac nōndum annus, opīnor, explētus est ā nūptiīs.
        </div>

        <div class="line-container" id="Xantippe.68">
            <div class="line-character">
                Xantippe
            </div>
            Vēra praedicās.
        </div>

        <div class="line-container" id="Eulalia.69">
            <div class="line-character">
                Eulalia
            </div>
            Dīcam igitur, sed tacitūrae.
        </div>

        <div class="line-container" id="Xantippe.70">
            <div class="line-character">
                Xantippe
            </div>
            Maximē.
        </div>

        <div class="line-container" id="Eulalia.71">
            <div class="line-character">
                Eulalia
            </div>
            Illa prīma mihi cūra fuit<a href="#footnote.5"><sup>(5)</sup></a>, ut in omnibus essem iūcunda marītō, nē quid esset, quod illīus animum offenderet: observābam affectum ac sēnsum illīus; observābam et tempora, et quibus rēbus dēlīnīrētur, quibus irrītārētur, quemadmodum facere solent iī, quī elephantōs ac leōnēs cicūrant, aut similia animantia, quae vī cōgī nōn possunt.
        </div>

        <div class="line-container" id="Xantippe.72">
            <div class="line-character">
                Xantippe
            </div>
            Tāle animal mihi domī est.
        </div>

        <div class="line-container" id="Eulalia.73">
            <div class="line-character">
                Eulalia
            </div>
            Quī adeunt elephantōs, nōn gestant vestem candidam; nec pūniceam, quī taurōs: quod hīs colōribus compertum sit ea animantia efferārī. Quemadmodum et tigrēs tympanōrum sonitū sīc aguntur in rabiem, ut sēipsās dīlānient. Et quī tractant equōs, habent vōcēs<a href="#footnote.6"><sup>(6)</sup></a>, habent poppysmata<a href="#footnote.7"><sup>(7)</sup></a> et palpum<a href="#footnote.8"><sup>(8)</sup></a>, aliaque quibus ferōcientēs mitigent. Quantō magis decet nōs hīs artibus ūtī ergā marītōs, quibuscum nōbīs, velīmus nōlīmus, per omnem vītam est tēctum ac lectus commūnis?
        </div>

        <div class="line-container" id="Xantippe.74">
            <div class="line-character">
                Xantippe
            </div>
            Perge quod coepistī.
        </div>

        <div class="line-container" id="Eulalia.75">
            <div class="line-character">
                Eulalia
            </div>
            Hīs animadversīs, attemperābam mē illī, cavēns nē quid offēnsae nāscerētur.
        </div>

        <div class="line-container" id="Xantippe.76">
            <div class="line-character">
                Xantippe
            </div>
            Quīnam id poterās?
        </div>

        <div class="line-container" id="Eulalia.77">
            <div class="line-character">
                Eulalia
            </div>
            Prīmum in cūrā rērum domesticārum, quae pecūliāris est prōvincia mātrōnārum, advigilābam, nōn sōlum cavēns, nē quid esset praetermissum, vērum etiam ut omnia congruerent ad illīus sēnsum, in rēbus etiam minūtissimīs.
        </div>

        <div class="line-container" id="Xantippe.78">
            <div class="line-character">
                Xantippe
            </div>
            Quibus?
        </div>

        <div class="line-container" id="Eulalia.79">
            <div class="line-character">
                Eulalia
            </div>
            Putā, sī marītus hōc aut illō cibō pecūliāriter dēlectētur, sī cibus placeat hōc aut illō modō coctus, sī lectus hōc aut illō modō strātus.
        </div>

        <div class="line-container" id="Xantippe.80">
            <div class="line-character">
                Xantippe
            </div>
            At quō pactō attemperārēs tē eī, quī domī nōn esset, aut esset ēbrius?
        </div>

        <div class="line-container" id="Eulalia.81">
            <div class="line-character">
                Eulalia
            </div>
            Manē, istūc ībam<a href="#footnote.9"><sup>(9)</sup></a>. Sī quandō marītus vidēbātur admodum trīstis, nec esset appellandī tempus, nēquāquam rīdēbam ac nūgābar, quemadmodum nōnnullae mulierēs solent; sed sūmēbam et ipsa vultum submoestum ac sollicitum. Quemadmodum enim speculum, sī prōbum est, semper reddit imāginem intuentis: ita decet mātrem familiās ad affectum marītī congruere, nē sit alacris illō moerente, aut hilaris illō commōtō. Quod sī quandō commōtior erat, aut blandō sermōne leniēbam, aut silentiō cēdēbam īrācundiae, dōnec, eā refrīgerātā<a href="#footnote.10"><sup>(10)</sup></a>, tempus sē daret vel pūrgandī, vel admonendī. Īdem faciēbam, sī quandō plūs aequō pōtus redībat domum; nec id temporis nisi iūcunda loquēbar illī: tantum blanditiīs pertrāhēbam ad lectum.
        </div>

        <div class="line-container" id="Xantippe.82">
            <div class="line-character">
                Xantippe
            </div>
            Īnfēlīx vērō uxōrum condīciō, sī īrātīs, ēbriīs, et quidquid libet patrantibus marītīs tantum obsequentur.
        </div>

        <div class="line-container" id="Eulalia.83">
            <div class="line-character">
                Eulalia
            </div>
            Quasi vērō hoc nōn sit mūtuum obsequium. Cōguntur et illī multa ferre in mōribus nostrīs. Est tamen tempus, quum in rē seriā fās est uxōrī monēre virum, sī quid est alicūius mōmentī: nam ad levia praestat connīvere<a href="#footnote.11"><sup>(11)</sup></a>.
        </div>

        <div class="line-container" id="Xantippe.84">
            <div class="line-character">
                Xantippe
            </div>
            Quod tandem?
        </div>

        <div class="line-container" id="Eulalia.85">
            <div class="line-character">
                Eulalia
            </div>
            Quum erit animō vacuō, nec commōtus, nec sollicitus, nec pōtus; tum absque testibus blandē monendus, vel rogandus potius, ut in hōc aut illō melius cōnsulat reī, aut fāmae, aut valētūdinī suae. Atque haec ipsa admonitiō leporibus ac facetiīs erit condienda. Nōnnunquam praefātiōne ab illō stipulārī soleō, nē mihi succēnsēret, sī quid stulta mulier admonērem, quod ad illīus honōrem, aut valētūdinem, aut salūtem facere vidērētur. Ubi monuissem, quae volēbam, amputāvī sermōnem illum, et ad alia iūcundiōra dēflectēbam. Est enim ferē hoc nostrum vitium, mea Xantippe, ut semel exorsae loquī, fīnem facere nequeāmus.
        </div>

        <div class="line-container" id="Xantippe.86">
            <div class="line-character">
                Xantippe
            </div>
            Aiunt.
        </div>

        <div class="line-container" id="Eulalia.87">
            <div class="line-character">
                Eulalia
            </div>
            Illud in prīmīs cavēbam, nē praesentibus aliīs marītum obiūrgārem, aut nē quid querēlārum domō efferrem. Facilius sarcitur, sī quid inter duōs commissum est. Quod sī quid extiterit eius generis, ut nec ferrī possit, nec uxōris admonitiōne sānārī, cīvilius est, ut uxor querēlam dēferat ad parentēs et cognātōs marītī, quam ad suōs, et ita querēlam temperet, nē videātur ōdisse marītum, sed vitium potius marītī. Nec tamen effūtiat omnia, ut hīc quoque tacitus agnōscat, et amet uxōris cīvilitātem.
        </div>

        <div class="line-container" id="Xantippe.88">
            <div class="line-character">
                Xantippe
            </div>
            Philosopham esse oportet, quae ista praestet.
        </div>

        <div class="line-container" id="Eulalia.89">
            <div class="line-character">
                Eulalia
            </div>
            Immō tālibus factīs marītōs ad similem cīvilitātem invītābimus.
        </div>

        <div class="line-container" id="Xantippe.90">
            <div class="line-character">
                Xantippe
            </div>
            Sunt quōs nūllā cīvilitāte corrigās.
        </div>

        <div class="line-container" id="Eulalia.91">
            <div class="line-character">
                Eulalia
            </div>
            Equidem nōn arbitror. Sed fac esse. Prīmum illud cōgitā: marītus ferendus est, quālisquālis est. Praestābilius igitur est ferre vel suī similem, vel paullō commodiōrem factum nostrā cīvilitāte, quam nostrā saevitia peiōrem in diēs. Quid sī prōferam marītōs, quī similī cīvilitāte corrēxērunt spōnsās suās? Quantō magis decet nōs īdem praestāre adversus marītōs?
        </div>

        <div class="line-container" id="Xantippe.92">
            <div class="line-character">
                Xantippe
            </div>
            Nārrābis igitur exemplum meō marītō dissimillimum.
        </div>

        <div class="line-container" id="Eulalia.93">
            <div class="line-character">
                Eulalia
            </div>
            Est mihi familiāritās cum homine quōdam nōbilī, doctō, singulārīque mōrum dexteritāte. Is dūxerat puellam virginem, annōs nātam decem et septem, rūrī in parentum aedibus perpetuō ēducātam, ut nōbilēs ferē gaudent habitāre rūrī, ob vēnātum et aucupium. Rūdem volēbat ille, quō facilius illam ad suōs mōrēs fingeret: coepit eam īnstituere litterīs ac mūsicā, paulātimque assuēfacere, ut redderet ea, quae audīsset in conciōne, cēterīsque rēbus fōrmāre, quae post essent ūsuī futūrae. Haec quoniam erant nova puellae, quae domī suae fuerat in summō ōtiō, et inter famulōrum colloquia lūsūsque ēducāta, coeperat esse taediō. Dētrectābat obsequium, et quum marītus urgēret, illa sine fīne flēbat, nōnnunquam et in terram abiciēbat sēsē, obcipitium illīdēns solō, quasi mortem optāns. Eārum rērum quum nūllus esset fīnis, marītus dissimulātō stomachō<a href="#footnote.12"><sup>(12)</sup></a>, invītābat uxōrem, ut animī relaxandī grātiā ūnā proficīscerentur rūs ad aedēs socerī. Ibi lubēns obtemperābat uxor. Eō quum ventum esset, marītus relīquit uxōrem apud mātrem et sorōrēs; ipse cum socerō prodībat vēnātum. Ibi submōtīs testibus ēnarrāt socerō, sē spērāsse iūcundam vītae sociam; nunc habēre perpetuō lacrymantem, ac sēsē discruciantem, nec ūllīs monitīs sanābilem: ōrat, ut sibi adsit in medendō fīliae morbō. Socer respondet: sē semel<a href="#footnote.13"><sup>(13)</sup></a> illī trādidisse fīliam, quod sī illa nōn obtemperāret verbīs, ūterētur suō iūre, et verberibus eam ēmendāret. Tum gener, Nōvī, inquit, iūs meum; sed mālim eam tuā vel arte, vel auctōritāte sānārī, quam ad hoc extrēmum remedium venīre. Socer pollicitus est sē cūrātūrum. Post ūnum atque alterum diem captat tempus ac locum, ut sōlus esset cum fīliā: ibi vultū ad sevēritātem compositō, incipit commemorāre, quam illa esset īnfēlīcī fōrmā, quam nōn amābilibus mōribus, quam saepe metuisset, nē nūllum illī posset invenīre marītum. At ego meō maximō labōre, inquit, tālem invēnī tibi, quālem nūlla nōn optāret sibi, quantumvīs fēlīx. Et tamen tū, nōn agnōscēns, quid prō tē fēcerim, nec intellegēns, tē tālem habēre marītum, quī, nisi esset hūmānissimus, vix tē dīgnārētur habēre in ancillārum numerō, rebellās illī. Nē longum faciam, sīc incanduit patris ōrātiō, ut vix vidērētur manibus temperāre. Est enim vir ingeniō mīrē vafrō, quī citrā persōnam<a href="#footnote.14"><sup>(14)</sup></a> omnem posset quamvīs agere comoediam. Ibi puella partim metū, partim vēritāte commōta, accidit ad patris genua, rogāns ut praeteritōrum vellet oblīvīscī, sē in posterum memorem fore officiī suī. Ignōvit pater, pollicitus sē quoque fore patrem amantissimum, sī, quod pollicērētur, praestāret.
        </div>

        <div class="line-container" id="Xantippe.94">
            <div class="line-character">
                Xantippe
            </div>
            Quid deinde?
        </div>

        <div class="line-container" id="Eulalia.95">
            <div class="line-character">
                Eulalia
            </div>
            Puella digressa ā colloquiō parentis, rediit in cubiculum, offendit marītum sōlum; accidit illī ad genua, et ait: Marīte, hāctenus nōn nōvī neque tē, neque mē ipsam: posthāc vidēbis mē aliam factam, tantum oblīvīscere superiōrum. Hanc vōcem marītus excēpit ōsculō, et omnia pollicitus est, sī illa persisteret eō animō.
        </div>

        <div class="line-container" id="Xantippe.96">
            <div class="line-character">
                Xantippe
            </div>
            Quid? perstitit?
        </div>

        <div class="line-container" id="Eulalia.97">
            <div class="line-character">
                Eulalia
            </div>
            Ūsque ad mortem: neque quidquam erat tam humile, quod illa nōn alacris ac volēns obīret volente marītō. Tantus amor inter eōs nātus est et cōnfirmātus. Post annōs aliquot puella crebrō sibi grātulāta est, quod contigisset, tālī marītō nūbere; quī nisi contigisset, eram, inquit, omnium mulierum perditissima.
        </div>

        <div class="line-container" id="Xantippe.98">
            <div class="line-character">
                Xantippe
            </div>
            Tālium marītōrum nōn minus rāra est cōpia, quam albōrum corvōrum.
        </div>

        <div class="line-container" id="Eulalia.99">
            <div class="line-character">
                Eulalia
            </div>
            Iam sī molestum nōn est, referam tibi quiddam dē marītō commoditāte uxōris corrēctō, quod nūper accidit in hāc ipsā cīvitāte.
        </div>

        <div class="line-container" id="Xantippe.100">
            <div class="line-character">
                Xantippe
            </div>
            Nihil est quod agam, et perquam grāta mihi est tua cōnfābulātiō.
        </div>

        <div class="line-container" id="Eulalia.101">
            <div class="line-character">
                Eulalia
            </div>
            Est vir quīdam nōn postrēmae nōbilitātis: is, ut solet hoc hominum genus, plērumque vēnābātur. Rūrī incidit in puellam quandam pauperrimae mulierculae fīliam: in eam<a href="#footnote.15"><sup>(15)</sup></a> coepit dēperīre, homō iam prōvectiōris aetātis. Atque huius grātiā frequenter pernoctābat forīs. Praetextus erat vēnātiō. Uxor huius, mulier īnsignī prōbitāte, nesciō quid suspicāns, pervēstīgāvit furta marītī suī: et eō profectō, nesciō quō, adiit casam illam rūsticānam; expiscāta est dē tōtō negōtiō, ubi dormīret, unde biberet; quis esset apparātus convīviī. Nihil erat ibi supellectīlis, sed mera paupertās. Abiit mātrōna domum, ac mox rediit, sēcum addūcēns lectum commodum et apparātum, vāsa aliquot argentea; addidit pecūniam, admonēns, ut, sī quandō redīret ille, tractārent eum cīvilius; dissimulāns interim sēsē uxōrem esse, ac sorōrem esse simulāns. Post diēs aliquot redit eō furtim marītus; videt auctam supellectilem, et apparātum lautiōrem. Rogat unde is nitor īnsōlitus: aiunt, mātrōnam quandam honestam illī cognātam haec advēxisse, ac mandāsse, ut honestius posthāc acciperētur<a href="#footnote.16"><sup>(16)</sup></a>. Illicō tetigit animum illīus suspīciō, uxōris hoc esse factum. Reversus domum, rogat num illīc fuisset: illa nōn negat. Rogāvit, et quō tandem cōnsiliō, mīsisset eō supellectilem. Mī vir, inquit, assuētus es vītae commodiōrī. Vidēbam illīc tē dūrius accipi; putābam, esse officiī meī, ut, quandō ita tibi cordī est, lautius illīc haberēris.
        </div>

        <div class="line-container" id="Xantippe.102">
            <div class="line-character">
                Xantippe
            </div>
            Ō mātrōnam nimium bonam. Ego citius prō lectō substrāvissem illī fasciculum ūrticārum ac tribulōrum.
        </div>

        <div class="line-container" id="Eulalia.103">
            <div class="line-character">
                Eulalia
            </div>
            Sed audī fīnem. Vir, perspectā tantā prōbitāte, tantāque mānsuētūdine coniugis suae, numquam deinde ūsus est furtīvō concubitū; sed domī sēmet oblectāvit cum suā. Sciō tibi nōtum esse Gilbertum Batāvum.
        </div>

        <div class="line-container" id="Xantippe.104">
            <div class="line-character">
                Xantippe
            </div>
            Nōvī.
        </div>

        <div class="line-container" id="Eulalia.105">
            <div class="line-character">
                Eulalia
            </div>
            Is, ut scīs, flōrentī aetāte dūxit uxōrem iam prōvectiōrem ac vergentī aetāte<a href="#footnote.17"><sup>(17)</sup></a>.
        </div>

        <div class="line-container" id="Xantippe.106">
            <div class="line-character">
                Xantippe
            </div>
            Dōtem fortasse dūxit, nōn uxōrem.
        </div>

        <div class="line-container" id="Eulalia.107">
            <div class="line-character">
                Eulalia
            </div>
            Sīc est. Is, fastidiēns uxōris, adāmābat mulierculam, cum quā sē subinde oblectābat forīs. Rārō domī prandēbat aut coenābat. Quid tū hēic erās factūra?
        </div>

        <div class="line-container" id="Xantippe.108">
            <div class="line-character">
                Xantippe
            </div>
            Quid? Ego illī adāmātae involāssem<a href="#footnote.18"><sup>(18)</sup></a> in capillōs, et marītum exeuntem ad illam perfūdissem lōtiō<a href="#footnote.19"><sup>(19)</sup></a>, ut sīc ūnctus īret ad convīvium.
        </div>

        <div class="line-container" id="Eulalia.109">
            <div class="line-character">
                Eulalia
            </div>
            At quantō haec prūdentius! Invītābat mulierculam domum suam, comiter accipiēbat. Ita marītum quoque sine venēficiīs domum pertrāxit. Et sī quandō forīs coenābat cum illā, mīsit eō missum aliquem ēlegantiōrem, iubēns ut suāviter vīverent.
        </div>

        <div class="line-container" id="Xantippe.110">
            <div class="line-character">
                Xantippe
            </div>
            Ego mālim morī, quam esse lēna meī marītī.
        </div>

        <div class="line-container" id="Eulalia.111">
            <div class="line-character">
                Eulalia
            </div>
            Vērum interim rem ipsam expende. Nōnne hoc multō satius erat, quam sī saevitia suā prōrsus aliēnāsset marītum, ac tōtam aetātem in iūrgiīs exēgisset?
        </div>

        <div class="line-container" id="Xantippe.112">
            <div class="line-character">
                Xantippe
            </div>
            Fateor minus esse malī; sed ego nōn possem.
        </div>

        <div class="line-container" id="Eulalia.113">
            <div class="line-character">
                Eulalia
            </div>
            Ūnum adiiciam; atque ita discēdam ab exemplīs. Hīc vīcīnus noster, vir probus et integer, sed paulō iūcundior, quōdam diē pulsāverat uxōrem suam, fōeminam laudātissimam. Ea sē recēpit in intimum conclāve, atque illīc lacrimāns atque singultiēns, dēcoquēbat animī aegrītūdinem. Aliquantō post per occāsiōnem eōdem ingressus est marītus; reperit uxōrem flentem. Quid, inquit, hēic lacrimās ac singultūs, puerōrum mōre? Tum illa prūdenter: Quid? inquit; an nōn hoc satius, ut hēic dēplōrem malum meum, quam sī in viā vōciferer, quemadmodum solent aliae mulierēs? Hōc dictō tam uxōriō frāctus ac victus hominis animus; datā dextrā pollicitus est uxōrī, sē posthāc numquam in illam coniectrūrum manūs: nec fēcit.
        </div>

        <div class="line-container" id="Xantippe.114">
            <div class="line-character">
                Xantippe
            </div>
            Ego īdem impetrāvī ā meō dīversā ratiōne.
        </div>

        <div class="line-container" id="Eulalia.115">
            <div class="line-character">
                Eulalia
            </div>
            Sed interim est inter vōs bellum perpetuum.
        </div>

        <div class="line-container" id="Xantippe.116">
            <div class="line-character">
                Xantippe
            </div>
            Quid igitur vellēs mē facere?
        </div>

        <div class="line-container" id="Eulalia.117">
            <div class="line-character">
                Eulalia
            </div>
            Prīmum mussanda<a href="#footnote.20"><sup>(20)</sup></a> est tibi omnis iniūria marītī, et animus illīus officiīs, cōmitāte, mānsuētūdine paulātim est conciliandus: aut vincēs tandem, aut certē multō commodiōre ūtēris, quam nunc ūteris.
        </div>

        <div class="line-container" id="Xantippe.118">
            <div class="line-character">
                Xantippe
            </div>
            Ille ferōcior est, quam ut ūllīs officiīs mānsuēscat.
        </div>

        <div class="line-container" id="Eulalia.119">
            <div class="line-character">
                Eulalia
            </div>
            Eia, nē dīxeris. Nūlla est fera tam immānis, quīn officiīs cicūrētur; nē dēsperēs in homine. Fac periculum mēnsēs aliquot; mē accūsā, nisi sēnseris cōnsilium hoc tibi fuisse bonō. Sunt etiam quaedam vitia, ad quae tibi connīvendum est. Illud ante omnia tibi cavendum cēnseō, nē quid rīxae moveās in cubiculō aut in lectō: sed cūrandum est, ut illīc omnia sint festīva ac iūcunda. Etenim sī is locus quī dīluendīs offēnsīs, sarciendaeque grātiae cōnsecrātus est, līte aut aegrītūdine quāpiam prōfānētur<a href="#footnote.21"><sup>(21)</sup></a>; iam sublātum est omne remedium benevolentiae reconciliandae. Sunt enim foeminae quaedam tam mōrōsae, ut in ipsō etiam coitū querantur ac rīxentur, eamque voluptātem, quae dīluere solet ex animīs virōrum, sī quid inerat molestiae, mōrum fastīdiō reddant insuāvem; pharmacum ipsum vitiantes, quum licuisset medērī offēnsīs.
        </div>

        <div class="line-container" id="Xantippe.120">
            <div class="line-character">
                Xantippe
            </div>
            Istud mihi frequenter accidit.
        </div>

        <div class="line-container" id="Eulalia.121">
            <div class="line-character">
                Eulalia
            </div>
            Atquī tametsī semper est cavendum uxōrī, nē quā rē molesta sit virō, tamen id maximē studēre dēbet, ut in eō congressū sē virō praebeat modīs omnibus commodam et iūcundam.
        </div>

        <div class="line-container" id="Xantippe.122">
            <div class="line-character">
                Xantippe
            </div>
            Virō: mihi cum belluā rēs est.
        </div>

        <div class="line-container" id="Eulalia.123">
            <div class="line-character">
                Eulalia
            </div>
            Mitte male loquī: ferē nostrā culpā virī malī sunt. Sed ut ad rem redeam: quī versantur in prīscīs fābulīs poētārum, nārrant Venerem (eam faciunt deam connūbiī praesidem) habēre cestum<a href="#footnote.22"><sup>(22)</sup></a> arte Vulcānī cōnfectum: in eō intextum esse quidquid est amātōriī medicāmentī<a href="#footnote.23"><sup>(23)</sup></a>: eō sē cingit, quotiēs congressūra est cum marītō.
        </div>

        <div class="line-container" id="Xantippe.124">
            <div class="line-character">
                Xantippe
            </div>
            Fābulam audiō.
        </div>

        <div class="line-container" id="Eulalia.125">
            <div class="line-character">
                Eulalia
            </div>
            Vērum; sed audī, quid sibi velit fābula.
        </div>

        <div class="line-container" id="Xantippe.126">
            <div class="line-character">
                Xantippe
            </div>
            Dīc.
        </div>

        <div class="line-container" id="Eulalia.127">
            <div class="line-character">
                Eulalia
            </div>
            Illud docet, uxōrem omnem cūram adhibēre oportēre, ut in congressū connūbiālī iūcunda sit marītō, quō recalēscat ac redintegrētur amor ille marītālis, et discutiātur ex animō, sī quid erat offēnsiōnis aut taediī.
        </div>

        <div class="line-container" id="Xantippe.128">
            <div class="line-character">
                Xantippe
            </div>
            Sed unde nōbīs cestus ille?
        </div>

        <div class="line-container" id="Eulalia.129">
            <div class="line-character">
                Eulalia
            </div>
            Nihil opus venēficiīs aut incantāmentīs. Nūllum incantāmentum efficācius, quam mōrum prōbitās cum suāvitāte coniūncta.
        </div>

        <div class="line-container" id="Xantippe.130">
            <div class="line-character">
                Xantippe
            </div>
            Ego tālī marītō blandīrī nōn possum.
        </div>

        <div class="line-container" id="Eulalia.131">
            <div class="line-character">
                Eulalia
            </div>
            At hoc tua refert, ut dēsinat esse tālis. Sī Circēs artibus possēs marītum vertere in suem aut ursum, facerēs?
        </div>

        <div class="line-container" id="Xantippe.132">
            <div class="line-character">
                Xantippe
            </div>
            Nesciō.
        </div>

        <div class="line-container" id="Eulalia.133">
            <div class="line-character">
                Eulalia
            </div>
            Nescīs? An māllēs habēre suem marītum, quam hominem?
        </div>

        <div class="line-container" id="Xantippe.134">
            <div class="line-character">
                Xantippe
            </div>
            Equidem mālim hominem.
        </div>

        <div class="line-container" id="Eulalia.135">
            <div class="line-character">
                Eulalia
            </div>
            Age, quid sī Circēs artibus possēs ex tēmulentō reddere sōbrium, ex prōdigō frugālem, ex cessātōre dīligentem, nōnne facerēs?
        </div>

        <div class="line-container" id="Xantippe.136">
            <div class="line-character">
                Xantippe
            </div>
            Plānē facerem: sed unde mihi istae artēs?
        </div>

        <div class="line-container" id="Eulalia.137">
            <div class="line-character">
                Eulalia
            </div>
            Atquī istās artēs habēs in tē, sī modo velīs adhibēre. Tuus, velīs nōlīs, sit oportet. Quō meliōrem eum reddiderīs, hōc magis cōnsulueris tibi. Tū tantum oculōs habēs dēfixōs in illīus vitia, eōque tibi exaggerant odium; et hāc ansā<a href="#footnote.24"><sup>(24)</sup></a> tantum arripis illum, quā tenērī nōn potest. Illa potius contemplāre, quae bona sunt in illō; et hāc ansā prehende illum, quā tenērī potest. Antequam illī nūberēs, tempus erat expendendī, quid habēret malōrum. Oportēbat enim nōn oculīs sōlum, vērum etiam auribus marītum dēligere: nunc medendī tempus est, nōn accūsandī.
        </div>

        <div class="line-container" id="Xantippe.138">
            <div class="line-character">
                Xantippe
            </div>
            Quae mulier umquam auribus cēpit marītum?
        </div>

        <div class="line-container" id="Eulalia.139">
            <div class="line-character">
                Eulalia
            </div>
            Oculīs capit, quae nihil aliud spectat, quam corporis fōrmam: auribus, quae dīligenter observat, quid fāma dē ille praedicet.
        </div>

        <div class="line-container" id="Xantippe.140">
            <div class="line-character">
                Xantippe
            </div>
            Pulchrē monēs, sed sērō.
        </div>

        <div class="line-container" id="Eulalia.141">
            <div class="line-character">
                Eulalia
            </div>
            At nōn sērum est studēre corrigendō marītō. Ad eam rem condūcet, sī quid pīgnōris ex tē nātum fuerit virō.
        </div>

        <div class="line-container" id="Xantippe.142">
            <div class="line-character">
                Xantippe
            </div>
            Iam nātum est.
        </div>

        <div class="line-container" id="Eulalia.143">
            <div class="line-character">
                Eulalia
            </div>
            Quandō?
        </div>

        <div class="line-container" id="Xantippe.144">
            <div class="line-character">
                Xantippe
            </div>
            Iam prīdem.
        </div>

        <div class="line-container" id="Eulalia.145">
            <div class="line-character">
                Eulalia
            </div>
            Quot mēnsēs sunt?
        </div>

        <div class="line-container" id="Xantippe.146">
            <div class="line-character">
                Xantippe
            </div>
            Fermē septem.
        </div>

        <div class="line-container" id="Eulalia.147">
            <div class="line-character">
                Eulalia
            </div>
            Quid ego audiō? Tū nōbīs trīmēstris foetūs<a href="#footnote.25"><sup>(25)</sup></a> iōcum renovās?
        </div>

        <div class="line-container" id="Xantippe.148">
            <div class="line-character">
                Xantippe
            </div>
            Nēquāquam.
        </div>

        <div class="line-container" id="Eulalia.149">
            <div class="line-character">
                Eulalia
            </div>
            Ita necesse est, sī tempus ā nūptiārum diē supputās.
        </div>

        <div class="line-container" id="Xantippe.150">
            <div class="line-character">
                Xantippe
            </div>
            Immō ante nūptiās fuerat mihi cum eō colloquium.
        </div>

        <div class="line-container" id="Eulalia.151">
            <div class="line-character">
                Eulalia
            </div>
            An ex colloquiō nāscuntur puerī?
        </div>

        <div class="line-container" id="Xantippe.152">
            <div class="line-character">
                Xantippe
            </div>
            Forte sōlam nactus, coepit allūdere, titillāns axillās, ac latera, quō mē prōvocāret ad rīsum. Ego nōn ferēns titillātiōnem, mē resupīnābam in lectum; ille incumbēns fīgēbat ōscula, nec satis sciō, quid ēgerit praetereā: certē paucīs post diēbus uterus coepit intumēscere.
        </div>

        <div class="line-container" id="Eulalia.153">
            <div class="line-character">
                Eulalia
            </div>
            Ī nunc, et marītum contemnē; quī sī lūsitāns gignit līberōs, quid faciet, quum sēriō rem aget?
        </div>

        <div class="line-container" id="Xantippe.154">
            <div class="line-character">
                Xantippe
            </div>
            Suspicor et nunc mē gravidam esse.
        </div>

        <div class="line-container" id="Eulalia.155">
            <div class="line-character">
                Eulalia
            </div>
            Euge contigit fēlīcī fundō<a href="#footnote.26"><sup>(26)</sup></a> bonus cultor.
        </div>

        <div class="line-container" id="Xantippe.156">
            <div class="line-character">
                Xantippe
            </div>
            Hāc in parte plūs praestat, quam vellem.
        </div>

        <div class="line-container" id="Eulalia.157">
            <div class="line-character">
                Eulalia
            </div>
            Ista querēla tibi cum paucīs uxōribus est commūnis. Sed inter vōs intercesserat pactum connūbiāle?
        </div>

        <div class="line-container" id="Xantippe.158">
            <div class="line-character">
                Xantippe
            </div>
            Intercesserat.
        </div>

        <div class="line-container" id="Eulalia.159">
            <div class="line-character">
                Eulalia
            </div>
            Levius igitur peccātum est. Estne prōlēs mascula?
        </div>

        <div class="line-container" id="Xantippe.160">
            <div class="line-character">
                Xantippe
            </div>
            Est.
        </div>

        <div class="line-container" id="Eulalia.161">
            <div class="line-character">
                Eulalia
            </div>
            Illa vōs rediget in grātiam, sī tū vel paullulum temet accommodēs. Quid aliī praedicant dē tuō marītō sodālēs, et quibuscum habet commercium forīs?
        </div>

        <div class="line-container" id="Xantippe.162">
            <div class="line-character">
                Xantippe
            </div>
            Praedicant eum esse mōribus commodissimīs, cōmem, līberālem, amīcum amīcō.
        </div>

        <div class="line-container" id="Eulalia.163">
            <div class="line-character">
                Eulalia
            </div>
            Et ista mihi bonam spem faciunt, illum fore quālem volumus.
        </div>

        <div class="line-container" id="Xantippe.164">
            <div class="line-character">
                Xantippe
            </div>
            At mihi ūnī tālis nōn est.
        </div>

        <div class="line-container" id="Eulalia.165">
            <div class="line-character">
                Eulalia
            </div>
            Sed tū tē illī praebētō, quālem dīxī; mēque prō Eulaliā vocā Pseudolaliam<a href="#footnote.27"><sup>(27)</sup></a>, nisi tibi quoque tālis esse coeperit. Quīn et illud cōgitā, illum adhūc iuvenem esse, nōndum opīnor ēgressum annōs vīgintī quattuor: nōndum nōvit, quid sit esse patremfamiliās. Iam nōn est tibi cōgitandum dē dīvortiō.
        </div>

        <div class="line-container" id="Xantippe.166">
            <div class="line-character">
                Xantippe
            </div>
            At frequenter cōgitāvī.
        </div>

        <div class="line-container" id="Eulalia.167">
            <div class="line-character">
                Eulalia
            </div>
            Vērum ea cōgitātiō quandō tibi inciderit in mentem, prīmum reputā tēcum, quam nihilī rēs sit foemina dīvulsa ā virō. Summum decus mātrōnae est, morigerām esse suō coniugī. Ita nātūra comparātum est. Ita voluit Deus, ut mulier tōta pendeat ā virō. Tantum cōgitā id quod rēs est: marītus est, alius nōn potest obtingere. Deinde veniat in mentem puellus ille duōbus commūnis. Quid dē illō statues? Auferēs tēcum? fraudābis marītum suā possessiōne. Relīnquēs apud illum? spoliābis tē ipsam eō, quō nihil habēs cārius. Postrēmō dīc mihi, habēsne, quae tibi male velint?
        </div>

        <div class="line-container" id="Xantippe.168">
            <div class="line-character">
                Xantippe
            </div>
            Habeō novercam germānam<a href="#footnote.28"><sup>(28)</sup></a>; praetereā socrum huic simillimam.
        </div>

        <div class="line-container" id="Eulalia.169">
            <div class="line-character">
                Eulalia
            </div>
            Adeō tibi male volunt?
        </div>

        <div class="line-container" id="Xantippe.170">
            <div class="line-character">
                Xantippe
            </div>
            Cuperent exstīnctam.
        </div>

        <div class="line-container" id="Eulalia.171">
            <div class="line-character">
                Eulalia
            </div>
            Et istae tibi fac ut in mentem veniant. Quid enim illīs possīs facere grātius, quam sī videant tē dīvulsam ā marītō, viduam, immō plūs quam viduam vīvere? Nam viduīs licet alterī nūbere.
        </div>

        <div class="line-container" id="Xantippe.172">
            <div class="line-character">
                Xantippe
            </div>
            Equidem probō tuum cōnsilium, sed taedet diūtinī labōris.
        </div>

        <div class="line-container" id="Eulalia.173">
            <div class="line-character">
                Eulalia
            </div>
            At reputā, quantum labōrum sūmpseris prius, quam hunc psittacum docuerīs quaedam hūmāna verba sonāre.
        </div>

        <div class="line-container" id="Xantippe.174">
            <div class="line-character">
                Xantippe
            </div>
            Plūrimum profectō.
        </div>

        <div class="line-container" id="Eulalia.175">
            <div class="line-character">
                Eulalia
            </div>
            Et piget operam sūmere in fingendō marītō, quīcum perpetuō suāviter dēgās aetātem? Quantum labōris sūmunt hominēs, ut equum sibi commodum reddant? et nōs pigēbit adlabōrāre, ut marītīs ūtāmur commodiōribus?
        </div>

        <div class="line-container" id="Xantippe.176">
            <div class="line-character">
                Xantippe
            </div>
            Quid faciam?
        </div>

        <div class="line-container" id="Eulalia.177">
            <div class="line-character">
                Eulalia
            </div>
            Iam dīxī. Cūrā ut domī niteant omnia, nē quid sit molestiae, quod illum exigat ex aedibus. Tū tē illī cōmem praebē, semper interim memor reverentiae cuiusdam, quam uxor dēbet marītō. Absit trīstitia; sed absit et petulantia: nec pūtida sīs, nec lascīva. Sit apparātus domī lautus. Nōstī palātum marītī: quod illī suāvissimum est, id coquitō. Quīn etiam iīs, quōs ille amat, cōmem et affābilem tē praebētō. Hōs frequenter ad convīvium vocā. In convīviō facitō, ut laeta plēnaque hīlaritātis sint omnia. Dēnique sī quandō ille vīnō laetior pulsābit suam testūdinem, tū vōce accinitō. Sīc assuēfaciēs marītum manēre domī, et minuēs impēnsās. Sīc enim ille cōgitābit tandem: Nae ego īnsigniter īnsāniō, quī forīs magnā reī fāmaeque iactūrā victitem cum scortō, quum domī habeam uxōrem multō lepidiōrem, meīque amantiōrem, apud quam nitidius ac lautius accipī liceat.
        </div>

        <div class="line-container" id="Xantippe.178">
            <div class="line-character">
                Xantippe
            </div>
            An crēdis successūrum, sī tentem?
        </div>

        <div class="line-container" id="Eulalia.179">
            <div class="line-character">
                Eulalia
            </div>
            Mē vidē. Ad mē recipiō. Interim et marītum tuum aggrediar; admonēbō et illum suī officiī.
        </div>

        <div class="line-container" id="Xantippe.180">
            <div class="line-character">
                Xantippe
            </div>
            Laudō cōnsilium; at vidē nē quid huius reī suboleat ipsī: miscēret coelum terrae<a href="#footnote.29"><sup>(29)</sup></a>.
        </div>

        <div class="line-container" id="Eulalia.181">
            <div class="line-character">
                Eulalia
            </div>
            Nē metuē. Ita per ambāgēs temperābō sermōnem, ut ipse mihi nārret, quid inter vōs sit turbārum. Hōc factō, meō mōre tractābō illum blandissimē, et ut spērō, trādam eum tibi commodiōrem. Dē tē per occāsiōnem mentiar, quam amanter dē illō sīs locūta.
        </div>

        <div class="line-container" id="Xantippe.182">
            <div class="line-character">
                Xantippe
            </div>
            Chrīstus bene fortūnet quod agimus.
        </div>

        <div class="line-container" id="Eulalia.183">
            <div class="line-character">
                Eulalia
            </div>
            Aderit, modo nē dēsīs tibi.
        </div>

        <h3>Footnotes</h3>

        <div class="footnote" id="footnote.1">
            <a href="#Eulalia.1">(1)</a>. Eulalia] Probē ac suāviter loquēns, Xantippe rīxōsa: quod Socrātis uxor Xantippe hōc vitiō sit nōbilitāta.
        </div>

        <div class="footnote" id="footnote.2">
            <a href="#Xantippe.10">(2)</a>. Fungō] Fungōs appellāmus hominēs stultōs ac nihilī.
        </div>

        <div class="footnote" id="footnote.3">
            <a href="#Eulalia.19">(3)</a>. St] Interiectiō est innuēns silentium, sīc enim doctī legendum cōnsentiunt illud ex Phōrmiōne Terentiī. Act 5 scēn 1 Nōn es obsecro, quem semper tē esse dictitāstī? CH. St. SO. Quid hās metuīs forēs? Quō locō prō St, dēprāvātē legitur, Est.
        </div>

        <div class="footnote" id="footnote.4">
            <a href="#Eulalia.61">(4)</a>. Quae sī ūsquam] Allūsit versiculum prōverbiālem, Mōrēs amīcī nōverīs, nōn ōderīs.
        </div>

        <div class="footnote" id="footnote.5">
            <a href="#Eulalia.71">(5)</a>. Illa prīma mihi] Haec eadem Plūtarchus in praeceptīs connūbiālibus.
        </div>

        <div class="footnote" id="footnote.6">
            <a href="#Eulalia.73">(6)</a>. Vōcēs] Ad vōcem hominis equī redduntur mitiōrēs.
        </div>

        <div class="footnote" id="footnote.7">
            <a href="#Eulalia.73">(7)</a>. Poppysmata] Poppysma sonus est, propemodum imitāns ventris crepitum, quī fit ōre aut manibus complōsīs, nōn sine humōre. Auctōre Plīniō, fulgētrās adōrāre poppysmate, gentium ōlim cōnsēnsus erat: unde est illud Aristophanis. Πρὸς τὰς βροντας αποπερδεῖν.
        </div>

        <div class="footnote" id="footnote.8">
            <a href="#Eulalia.73">(8)</a>. Palpum] Dē palpō Horātius: Cui male sī palpāre, recalcitrat. Palpārī autem, est vōlā leviter percutere tergum equī ferōcientis.
        </div>

        <div class="footnote" id="footnote.9">
            <a href="#Eulalia.81">(9)</a>. Isthūc ībam] Id est, hoc eram dictūra. Terentiī verba sunt.
        </div>

        <div class="footnote" id="footnote.10">
            <a href="#Eulalia.81">(10)</a>. Refrīgerātā] Id est, ubi refrīxit, sīve dēferbuit. Ita Fāvius: Refrīgerātō inventiōnis amōre. Sīc et recanduisse dīcitur īra.
        </div>

        <div class="footnote" id="footnote.11">
            <a href="#Eulalia.83">(11)</a>. Connīvere] Id est quasī clausīs oculīs dissimulāre et nōn vidēre quae vidēs.
        </div>

        <div class="footnote" id="footnote.12">
            <a href="#Eulalia.93">(12)</a>. Stomachō] Stomachus prō īrā frequentissimē apud Latīnē loquentēs.
        </div>

        <div class="footnote" id="footnote.13">
            <a href="#Eulalia.93">(13)</a>. Semel trādidisse] Semel nōn refertur ad bis, sed dēclārat tōtum fīliae iūs trāditum spōnsō.
        </div>

        <div class="footnote" id="footnote.14">
            <a href="#Eulalia.93">(14)</a>. Citrā persōnam] Persōnātī histriōnēs agēbant fābulās, persōna autem faciēs appositicia.
        </div>

        <div class="footnote" id="footnote.15">
            <a href="#Eulalia.101">(15)</a>. In eam coepit dēperīre] Dēperit aliquam quī ārdenter amat; Dēperit in aliquam, quī ārdentissimē.
        </div>

        <div class="footnote" id="footnote.16">
            <a href="#Eulalia.101">(16)</a>. Acciperētur] Prōtractārētur, quemadmodum bene habitī dīcuntur. Ita Terent. Accipit hominem nēmō melius.
        </div>

        <div class="footnote" id="footnote.17">
            <a href="#Eulalia.105">(17)</a>. Vergentī aetāte] Inclīnāta ad senectūtem. Sīc eā vōce absolūtē ūsus est Suētōnius.
        </div>

        <div class="footnote" id="footnote.18">
            <a href="#Xantippe.108">(18)</a>. Involāssem] Sīc pugnant mulierēs. Sīc Terent. Alioquī involāre nōnnunquam sonat furārī. Catullus: Hūc redde pallium mihi meum, quod involāstī.
        </div>

        <div class="footnote" id="footnote.19">
            <a href="#Xantippe.108">(19)</a>. Lōtiō] Id accidit Socrātī. Quocirca haec dīcuntur in persōnā Xantippēs quae uxor erat Socrātis. Et ōlim lōtī ūnctīque ībant ad Convīvium.
        </div>

        <div class="footnote" id="footnote.20">
            <a href="#Eulalia.117">(20)</a>. Mussanda] Dissimulada vel tacitē ferenda.
        </div>

        <div class="footnote" id="footnote.21">
            <a href="#Eulalia.119">(21)</a>. Prōfānētur] Sacra prōfānārī dīcuntur, lectulus autem locus est dīcātus reconciliandae benevolentiae, haec est sententia Plūtarchī in praeceptīs coniugālibus.
        </div>

        <div class="footnote" id="footnote.22">
            <a href="#Eulalia.123">(22)</a>. Cestum] Id est, cingulum. Unde Prōverbium: Cestum habet Veneris.
        </div>

        <div class="footnote" id="footnote.23">
            <a href="#Eulalia.123">(23)</a>. Amātōriī medicāmentī] Medicāmentum ut pharmacum μέσον est.
        </div>

        <div class="footnote" id="footnote.24">
            <a href="#Eulalia.137">(24)</a>. Et hāc ansā] Epictetus scrīpsit unicuique reī duās esse ansās, alteram, quā tenērī possit, alteram, quā nōn possit: sīgnificāns, in ūnāquāque rē esse aliquid commodē, rursus aliquid incommodē. Stultus arripit ansam malam, sapiēns alteram. Huic itaque nihil nōn tolerābile.
        </div>

        <div class="footnote" id="footnote.25">
            <a href="#Eulalia.147">(25)</a>. Trīmēstris foetūs] Allūdit ad prōverbiālem versum, quī est apud Suētōnium, τοῖς ἑυλυχοῦσι ἐ τρίμηνα παιδία.
        </div>

        <div class="footnote" id="footnote.26">
            <a href="#Eulalia.155">(26)</a>. Fēlīcī fundō] Sīc Plautus locūtus est, fundum arat aliēnum, dē adulterō.
        </div>

        <div class="footnote" id="footnote.27">
            <a href="#Eulalia.165">(27)</a>. Eulaliā] Eulalia ā bene loquendō nōmen habet, Pseudolalia ā mendācī loquācitāte.
        </div>

        <div class="footnote" id="footnote.28">
            <a href="#Xantippe.168">(28)</a>. Novercam germānam] Nōn dē gente aut sorōre sentit, sed germānam dīxit Vēram. Novercārum autem est ōdisse prīvignōs.
        </div>

        <div class="footnote" id="footnote.29">
            <a href="#Xantippe.180">(29)</a>. Miscēret coelum terrae] Dē vehementī perturbātiōne dictum est prōverbium. Iuvenālis, Licet et mare coelō Cōnfundās, homō sum.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>