---
title: Colloquia Familiaria - Colloquium Trīcēsimum Quīntum
subtitle: Adolēscentis et Scortī
type: Colloquium
author: Erasmus
topic: Young Man and Prostitute - A Conversion
difficulty: Advanced
sequence: "035"
character_count: 2
permalink: /erasmus/colloquia-familiaria-adolescentis-et-scorti/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Lucrētia, Sophrōnius<a href="#footnote.1"><sup>(1)</sup></a>
        </div>

        <div class="line-container" id="Lucretia.1">
            <div class="line-character">
                Lucrētia
            </div>
            Euge mī lepidissime Sophrōnī, tandem nōbīs redditus es? Nam mihi vidēris abfuisse saeculum. Prīmā fronte vix tē agnōscēbam.
        </div>

        <div class="line-container" id="Sophronius.2">
            <div class="line-character">
                Sophrōnius
            </div>
            Quam ob rem, mea Lucrētia?
        </div>

        <div class="line-container" id="Lucretia.3">
            <div class="line-character">
                Lucrētia
            </div>
            Quia prō imberbī nōbīs rediistī barbātulus. Quid reī est, meum corculum? Nam vidēre solit torvior.
        </div>

        <div class="line-container" id="Sophronius.4">
            <div class="line-character">
                Sophrōnius
            </div>
            Cupiō tēcum seorsum colloquī familiārius.
        </div>

        <div class="line-container" id="Lucretia.5">
            <div class="line-character">
                Lucrētia
            </div>
            Au, au, nōn sōlae sumus, mea mentula?
        </div>

        <div class="line-container" id="Sophronius.6">
            <div class="line-character">
                Sophrōnius
            </div>
            Sēcēdāmus in locum secrētiōrem.
        </div>

        <div class="line-container" id="Lucretia.7">
            <div class="line-character">
                Lucrētia
            </div>
            Age concēdāmus in cubiculum interius, sī quid libet.
        </div>

        <div class="line-container" id="Sophronius.8">
            <div class="line-character">
                Sophrōnius
            </div>
            Nōndum hic locus mihi vidētur satis secrētus.
        </div>

        <div class="line-container" id="Lucretia.9">
            <div class="line-character">
                Lucrētia
            </div>
            Unde iste novus pudor? Est mihi mūsēion<a href="#footnote.2"><sup>(2)</sup></a>, ubi repōnō mundum meum, locus adeō obscūrus, ut vix ego tē vīsūra sim, aut tū mē.
        </div>

        <div class="line-container" id="Sophronius.10">
            <div class="line-character">
                Sophrōnius
            </div>
            Circumspice rīmās omnēs.
        </div>

        <div class="line-container" id="Lucretia.11">
            <div class="line-character">
                Lucrētia
            </div>
            Rīma nūlla est.
        </div>

        <div class="line-container" id="Sophronius.12">
            <div class="line-character">
                Sophrōnius
            </div>
            Nūllus est in propinquō, quī nōs exaudiat?
        </div>

        <div class="line-container" id="Lucretia.13">
            <div class="line-character">
                Lucrētia
            </div>
            Nē musca quidem, mea lūx. Quid cūnctāris?
        </div>

        <div class="line-container" id="Sophronius.14">
            <div class="line-character">
                Sophrōnius
            </div>
            Fallēmus hēic oculōs Deī?
        </div>

        <div class="line-container" id="Lucretia.15">
            <div class="line-character">
                Lucrētia
            </div>
            Nēquāquam: ille perspicit omnia.
        </div>

        <div class="line-container" id="Sophronius.16">
            <div class="line-character">
                Sophrōnius
            </div>
            Et angelōrum?
        </div>

        <div class="line-container" id="Lucretia.17">
            <div class="line-character">
                Lucrētia
            </div>
            Illōrum oculōs nōn licet effugere.
        </div>

        <div class="line-container" id="Sophronius.18">
            <div class="line-character">
                Sophrōnius
            </div>
            Quī fit igitur, ut nōn pudeat hominēs id facere cōram oculīs Deī ac testibus sānctīs angelīs, quod pudēret facere in cōnspectū hominum?
        </div>

        <div class="line-container" id="Lucretia.19">
            <div class="line-character">
                Lucrētia
            </div>
            Quid hoc novae reī est? vēnistī hūc conciōnātūrus? indue cucullam Franciscānam, cōnscende suggestum et audiāmus tē, barbātule.
        </div>

        <div class="line-container" id="Sophronius.20">
            <div class="line-character">
                Sophrōnius
            </div>
            Nec istud gravārer facere, sī tē queam ab istō vītae genere revocāre, nōn sōlum turpissimō, vērum etiam miserrimō.
        </div>

        <div class="line-container" id="Lucretia.21">
            <div class="line-character">
                Lucrētia
            </div>
            Quam ob rem, ō bone? victus alicunde parandus est: sua quemque alit ars; hoc est nostrum opificium, hic fundus<a href="#footnote.3"><sup>(3)</sup></a> noster.
        </div>

        <div class="line-container" id="Sophronius.22">
            <div class="line-character">
                Sophrōnius
            </div>
            Optārim, mea Lucrētia, ut excussa paulisper istā animī tēmulentiā, rem ipsam mēcum cōnsīderēs.
        </div>

        <div class="line-container" id="Lucretia.23">
            <div class="line-character">
                Lucrētia
            </div>
            Servā conciōnem tuam in aliud tempus; nunc vīvāmus<a href="#footnote.4"><sup>(4)</sup></a>, mī Sophrōnī.
        </div>

        <div class="line-container" id="Sophronius.24">
            <div class="line-character">
                Sophrōnius
            </div>
            Tū quaestūs grātiā facis quidquid facis.
        </div>

        <div class="line-container" id="Lucretia.25">
            <div class="line-character">
                Lucrētia
            </div>
            Nōn multum aberrāstī ā scopō.
        </div>

        <div class="line-container" id="Sophronius.26">
            <div class="line-character">
                Sophrōnius
            </div>
            Nihil dēcēdet tuō lucrō; dabō quadruplum, ut auscultēs tantum.
        </div>

        <div class="line-container" id="Lucretia.27">
            <div class="line-character">
                Lucrētia
            </div>
            Dīc quae volēs.
        </div>

        <div class="line-container" id="Sophronius.28">
            <div class="line-character">
                Sophrōnius
            </div>
            Prīmum illud mihi respondē: habēsne quae tibi male volunt?
        </div>

        <div class="line-container" id="Lucretia.29">
            <div class="line-character">
                Lucrētia
            </div>
            Nōn ūnam.
        </div>

        <div class="line-container" id="Sophronius.30">
            <div class="line-character">
                Sophrōnius
            </div>
            Et quās tū vicissim ōdistī?
        </div>

        <div class="line-container" id="Lucretia.31">
            <div class="line-character">
                Lucrētia
            </div>
            Ut merentur.
        </div>

        <div class="line-container" id="Sophronius.32">
            <div class="line-character">
                Sophrōnius
            </div>
            Proinde sī possīs illīs facere rem grātam, facerēsne?
        </div>

        <div class="line-container" id="Lucretia.33">
            <div class="line-character">
                Lucrētia
            </div>
            Citius miscērem illīs toxicum.
        </div>

        <div class="line-container" id="Sophronius.34">
            <div class="line-character">
                Sophrōnius
            </div>
            Atquī cōgita nunc, an illīs quidquam potuerīs facere grātius, quam quod vident, tē vīvere hanc vītam dēdecorōsam ac miserrimam. Quid autem potērās facere molestius iīs, quī tibi bene volunt?
        </div>

        <div class="line-container" id="Lucretia.35">
            <div class="line-character">
                Lucrētia
            </div>
            Sīc erat fātum meum.
        </div>
        <div class="line-container" id="Sophronius.36">
            <div class="line-character">
                Sophrōnius
            </div>
            Iam quod esse solet omnium difficillimum iīs, quī dēportantur in īnsulās, aut relēgantur ad extrēmōs orbis barbarōs, hoc tū tibi tuāpte sponte sūmpsistī.
        </div>

        <div class="line-container" id="Lucretia.37">
            <div class="line-character">
                Lucrētia
            </div>
            Quidnam est istud?
        </div>

        <div class="line-container" id="Sophronius.38">
            <div class="line-character">
                Sophrōnius
            </div>
            An nōn sponte renūntiāstī omnibus affectibus, Patrī, Mātrī, frātribus, sorōribus, Amitae, Māterterae, cēterīsque quōscumque tibi nātūra coniūnxit? Nam et illōs tuī pudet, nec tū sustinēs in illōrum venīre cōnspectum.
        </div>

        <div class="line-container" id="Lucretia.39">
            <div class="line-character">
                Lucrētia
            </div>
            Immō fēlīciter commūtāvī affectūs meōs: prō paucīs enim nunc habeō plūrimōs, quōrum tū es ūnus, mihi frātris locō semper habitus.
        </div>

        <div class="line-container" id="Sophronius.40">
            <div class="line-character">
                Sophrōnius
            </div>
            Mitte iocōs, ac rem ipsam, ut habet, expende sēriō. Quae tam multōs habet amīcōs, ea nūllum habet amīcum, mihi crēde, Lucrētia. Nam quī ad tē commeant, nōn habent tē prō amīcā, sed prō mātulā potius. Vide quō tē ipsa dēiēceris, misera. Chrīstus tē tam cāram habuit, ut suō sanguine redēmerit, ut tē coelestis haerēditātis cōnsortem esse voluerit: et tū tē facis cloacam pūblicam, ad quam commeant quīlibet sordidī, impūrī, scabiōsī, suamque spurcitiam in tē repurgant. Quod sī nōndum eius leprae contāgium, quam vocant scabiem Hispānicam, attigit tē, nōn diū poterīs effugere. Quod sī fiat, quid tē īnfēlīcius, etsī cētera essent secunda, putā rēs et fāma? quid aliud eris, quam vīvum cadāver? Mātrī gravābāris esse mōrigera; nunc servīs lēnae turpissimae. Parentis audīre monita taedēbat; hēic saepe tibi vapulandum est ab ēbriīs et īnsānīs scortātōribus. Pigēbat aliquid operis facere domī, quō victum quaererēs; hēic quōs tumultūs, quae pervigilia sustinēs!
        </div>

        <div class="line-container" id="Lucretia.41">
            <div class="line-character">
                Lucrētia
            </div>
            Unde nōbīs hic conciōnātur novus?
        </div>

        <div class="line-container" id="Sophronius.42">
            <div class="line-character">
                Sophrōnius
            </div>
            Iam mihi et illud fac cōgitēs. Iste fōrmae flōs, quī tibi conciliat amātōrēs, brevī dēflūxerit. Quid tum faciēs, misera? Quod sterquilīnium tē fuerit abiectius? Fiēs ex meretrīce lēna. Nōn omnibus contingit ista dīgnitās: et sī contingat, quid scelerātius, aut quid diābolicae malitiae vīcīnius?
        </div>

        <div class="line-container" id="Lucretia.43">
            <div class="line-character">
                Lucrētia
            </div>
            Vēra sunt, mī Sophrōnī, propemodum, quae dīcis, omnia. Sed unde tibi ista nova sānctiōnia, quī soleās esse nūgātor omnium nūgācissimus? Nēmō tē ūnō frequentius aut intempestīvius hūc commeābat. Audiō, tē fuisse Rōmae.
        </div>

        <div class="line-container" id="Sophronius.44">
            <div class="line-character">
                Sophrōnius
            </div>
            Fuī.
        </div>

        <div class="line-container" id="Lucretia.45">
            <div class="line-character">
                Lucrētia
            </div>
            Atquī inde solent redīre dēteriōrēs. Quō pactō tibi dīversum accidit?
        </div>

        <div class="line-container" id="Sophronius.46">
            <div class="line-character">
                Sophrōnius
            </div>
            Dīcam: quia nōn eōdem animō modōque Rōmam adiī. Cēterī ferē ideō eunt Rōmam, ut redeant dēteriōrēs: et ad eam rem ibi suppetunt affātim occāsiōnēs. Ego cum probō virō profectus sum, cūius hortātū prō lagēnā libellum mēcum attulī, Novum Testāmentum ab Erasmō versum.
        </div>

        <div class="line-container" id="Lucretia.47">
            <div class="line-character">
                Lucrētia
            </div>
            Ab Erasmō? Āiunt, illum esse sēsquihaerēticum.
        </div>

        <div class="line-container" id="Sophronius.48">
            <div class="line-character">
                Sophrōnius
            </div>
            Num et hūc pervēnit illīus virī nōmen?
        </div>

        <div class="line-container" id="Lucretia.49">
            <div class="line-character">
                Lucrētia
            </div>
            Nūllum celebrius apud nōs.
        </div>

        <div class="line-container" id="Sophronius.50">
            <div class="line-character">
                Sophrōnius
            </div>
            Vidistīn' hominem?
        </div>

        <div class="line-container" id="Lucretia.51">
            <div class="line-character">
                Lucrētia
            </div>
            Numquam; sed optārim vīdisse, dē quō tam multa audīvī mala.
        </div>

        <div class="line-container" id="Sophronius.52">
            <div class="line-character">
                Sophrōnius
            </div>
            Fortassis ā malīs.
        </div>

        <div class="line-container" id="Lucretia.53">
            <div class="line-character">
                Lucrētia
            </div>
            Immō ā virīs reverendīs.
        </div>

        <div class="line-container" id="Sophronius.54">
            <div class="line-character">
                Sophrōnius
            </div>
            Ā quibus?
        </div>

        <div class="line-container" id="Lucretia.55">
            <div class="line-character">
                Lucrētia
            </div>
            Nōn expedit dīcere.
        </div>

        <div class="line-container" id="Sophronius.56">
            <div class="line-character">
                Sophrōnius
            </div>
            Quam ob rem?
        </div>

        <div class="line-container" id="Lucretia.57">
            <div class="line-character">
                Lucrētia
            </div>
            Quia sī tū effutīrēs, et rēs permānāret ad illōs, meō quaestuī nōn minima portiō dēcēderet.
        </div>

        <div class="line-container" id="Sophronius.58">
            <div class="line-character">
                Sophrōnius
            </div>
            Nē metue; lapidī dīxeris.
        </div>

        <div class="line-container" id="Lucretia.59">
            <div class="line-character">
                Lucrētia
            </div>
            Admove aurem<a href="#footnote.5"><sup>(5)</sup></a>.
        </div>

        <div class="line-container" id="Sophronius.60">
            <div class="line-character">
                Sophrōnius
            </div>
            Inepta, quid opus est admōtā aure, cum sīmus sōlī? an, nē Deus exaudiat? Prō deum immortālem! videō tē piam meretrīcem quae mendicōs sublevēs<a href="#footnote.6"><sup>(6)</sup></a> eleēmōsynā.
        </div>

        <div class="line-container" id="Lucretia.61">
            <div class="line-character">
                Lucrētia
            </div>
            At ego ex istīs mendicīs plūs capiō lucrī, quam ex vōbīs dīvitibus.
        </div>

        <div class="line-container" id="Sophronius.62">
            <div class="line-character">
                Sophrōnius
            </div>
            Spoliant mātrōnās bonās, ut effundant in meretrīcēs malās.
        </div>

        <div class="line-container" id="Lucretia.63">
            <div class="line-character">
                Lucrētia
            </div>
            Sed perge dē librō.
        </div>

        <div class="line-container" id="Sophronius.64">
            <div class="line-character">
                Sophrōnius
            </div>
            Faciam et praestat. Ibi mē docuit Paulus, quī nescit mentīrī, quod nec scorta, nec scortātōrēs rēgnī coelestis haerēditātem cōnsequentur. Hoc ubi lēgissem, sīc coepī cōgitāre apud mē: modica rēs est, quam exspectō ex haerēditāte paternā; et tamen mālim renūntiāre scortīs omnibus, quam ā Patre exhaerēdārī: quantō magis cavendum est, nē mē exhaeredet Pater coelestis? Et adversus exhaerēdantem aut abdicantem Patrem aliquod praesidium porrigunt hūmānae lēgēs: adversus exhaerēdantem Deum nihil est suffrāgiī. Itaque mihi prōtinus interdīxī omnem scortōrum ūsum.
        </div>

        <div class="line-container" id="Lucretia.65">
            <div class="line-character">
                Lucrētia
            </div>
            Sī quidem possīs continēre.
        </div>

        <div class="line-container" id="Sophronius.66">
            <div class="line-character">
                Sophrōnius
            </div>
            Bona continentiae pars est, ex animō continentem esse velle. Postrēmō superest extrēmum malī remedium, uxor. Rōmae in poenitentiāriī sinum tōtum Augiāe<a href="#footnote.7"><sup>(7)</sup></a> stabulum effūdī: is multīs prūdenter hortātus ad pūritātem animī et corporis, ad sacram lēctiōnem, ad crebrās precēs, ad vītae sōbrietātem, prō poenā nihil aliud indīxit, quam ut flexīs genibus ad summum altārem dīcerem psalmum, Miserēre meī deus: et, sī mihi suppeteret pecūnia, darem egentī cuipiam, carolīnum ūnum. Admīrantī mihi quod prō tot scortātiōnibus tantillum poenae īnflīgeret, satis facētē respondit: Fīliī, inquit, sī vērē poenitet, sī vītam commūtās, nihil moror poenam: sīn pergēs, ipsa libīdō tandem abs tē plūs satis poenārum exiget, etsī sacerdōs nōn indicat. Mē vide lippum, tremulum, incurvum: at ōlim tālis eram, quālem tē hāctenus fuisse praedicās. Sīc ego resipuī.
        </div>

        <div class="line-container" id="Lucretia.67">
            <div class="line-character">
                Lucrētia
            </div>
            Ergō, ut videō, perdidī meum Sophrōnium.
        </div>

        <div class="line-container" id="Sophronius.68">
            <div class="line-character">
                Sophrōnius
            </div>
            Immō lucrīfēcistī. Nam ante perierat, nec sibi amīcus, nec tibi. Is nunc tē vērē amat, ac tuam sitit salūtem.
        </div>

        <div class="line-container" id="Lucretia.69">
            <div class="line-character">
                Lucrētia
            </div>
            Quid igitur suādēs, mī Sophrōnī?
        </div>

        <div class="line-container" id="Sophronius.70">
            <div class="line-character">
                Sophrōnius
            </div>
            Ut quamprīmum tē subdūcās ab istā vītā. Adhūc puella es, quod contrāctum est labis, potest ēluī. Aut nube marītō; nōs aliquid ad dōtem cōnferēmus: aut cōnfer tē in collēgium aliquod sacrum, quod lāpsās recipit: aut commūtātō locō dēdās tē in familiam alicūius honestae mātrōnae. Ad hōrum quodlibet offerō tibi operam meam.
        </div>

        <div class="line-container" id="Lucretia.71">
            <div class="line-character">
                Lucrētia
            </div>
            Amābō tē, mī Sophrōnī, circumspicitō, sequar tuum cōnsilium.
        </div>

        <div class="line-container" id="Sophronius.72">
            <div class="line-character">
                Sophrōnius
            </div>
            Sed interim hinc tē submōvetō.
        </div>

        <div class="line-container" id="Lucretia.73">
            <div class="line-character">
                Lucrētia
            </div>
            Huī tam citō?
        </div>

        <div class="line-container" id="Sophronius.74">
            <div class="line-character">
                Sophrōnius
            </div>
            Cūr nōn potius hodiē quam crās, sī dīlātiō damnum habet, mora perīculum?
        </div>

        <div class="line-container" id="Lucretia.75">
            <div class="line-character">
                Lucrētia
            </div>
            Quō mē vertam?
        </div>

        <div class="line-container" id="Sophronius.76">
            <div class="line-character">
                Sophrōnius
            </div>
            Collīgēs omnem mundum tuum; eum trādēs mihi vesperī: famulus clam dēferet ad fidēlem mātrōnam: aliquantō post ego tē prōdūcam, velutī dēambulāndī grātiā: apud eam mātrōnam latitābis meō sūmptū, dōnec tibi prōspexerō, id fīet brevī.
        </div>

        <div class="line-container" id="Lucretia.77">
            <div class="line-character">
                Lucrētia
            </div>
            Age mī Sophrōnī, trādō mē tōtam in tuam fidem.
        </div>

        <div class="line-container" id="Sophronius.78">
            <div class="line-character">
                Sophrōnius
            </div>
            Gaudēbis ōlim factō.
        </div>
        <h3>Footnotes</h3>

        <div class="footnote" id="footnote.1">
            <a href="#Lucretia.1">(1)</a>. Sophrōnius] Continēns, temperāns.
        </div>

        <div class="footnote" id="footnote.2">
            <a href="#Lucretia.9">(2)</a>. Mūsēion] Mūsēion prō secrētiōre cubiculō dictum est.
        </div>

        <div class="footnote" id="footnote.3">
            <a href="#Lucretia.21">(3)</a>. Hic fundus] Id est, reditūs. Nam frūctūs annuōs reddit fundus.
        </div>

        <div class="footnote" id="footnote.4">
            <a href="#Lucretia.23">(4)</a>. Vīvāmus] Prō gaudeāmus, sīve laetī agāmus.
        </div>

        <div class="footnote" id="footnote.5">
            <a href="#Lucretia.59">(5)</a>. Admove aurem] Est hoc ūsū receptum, ut rēs sīlendās etsī duo sōlī sint in agrō, tamen quī loquitur dīcat vōce submissiōre, quum nihil sit opus.
        </div>

        <div class="footnote" id="footnote.6">
            <a href="#Sophronius.60">(6)</a>. Mendicōs sublevēs] Vidētur sīgnificāsse nesciō quid, dē monachīs mendicitātem professīs.
        </div>

        <div class="footnote" id="footnote.7">
            <a href="#Sophronius.66">(7)</a>. Augiāe stabulum] Vidē prōv dē diū collēctīs sordibus.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>