---
title: Colloquia Familiaria - Colloquium Trīcēsimum Quārtum
subtitle: Dīversōria
type: Colloquium
author: Erasmus
collection: Colloquia Familiaria
topic: Inns - French vs German Hospitality
difficulty: Advanced
sequence: "034"
character_count: 2
permalink: /erasmus/colloquia-familiaria-diversoria/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-common.css" />
    <link rel="stylesheet" href="/style-reading.css" />
    
</head>

<body>
    <div class="navbar">
        <div class="navbar-inner">
            <a href="/" class="navbar-item btn"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="navbar-item btn">{{ page.author }}</a>
            <span class="navbar-dynamic">{{ page.title }}</span>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Bertulphus, Gulielmus
        </div>

        <div class="line-container" id="Bertulphus.1">
            <div class="line-character">
                Bertulphus
            </div>
            Cūr ita vīsum est plērīsque, bīduum aut trīduum commorārī Lugdūnī? Ego semel iter ingressus, nōn conquiēscō, dōnec pervenerō, quō cōnstituī.
        </div>

        <div class="line-container" id="Gulielmus.2">
            <div class="line-character">
                Gulielmus
            </div>
            Immō ego admīror, quemquam illinc āvellī posse.
        </div>

        <div class="line-container" id="Bertulphus.3">
            <div class="line-character">
                Bertulphus
            </div>
            Quam ob rem tandem?
        </div>

        <div class="line-container" id="Gulielmus.4">
            <div class="line-character">
                Gulielmus
            </div>
            Quia illīc locus est, unde nōn poterant āvellī sociī Ulyssis, illīc Sīrēnēs. Nēmō domī suae tractātur melius, quam illīc in pandocheō<a href="#footnote.1"><sup>(1)</sup></a>.
        </div>

        <div class="line-container" id="Bertulphus.5">
            <div class="line-character">
                Bertulphus
            </div>
            Quid fit?
        </div>

        <div class="line-container" id="Gulielmus.6">
            <div class="line-character">
                Gulielmus
            </div>
            Ad mēnsam semper adstābat aliqua mulier, quae convīvium exhilārāret facetiīs ac lepōribus. Et est illīc mīra fōrmārum fēlīcitās. Prīmum adībat māterfamiliās, quae salūtābat, iubēns nōs hilarēs esse, et, quod appōnerētur, bonī cōnsulere. Huic succēdēbat fīlia, mulier ēlegāns, mōribus ac linguā adeō fēstīvīs, ut possit vel ipsum Catōnem exhilārāre<a href="#footnote.2"><sup>(2)</sup></a>. Nec cōnfābulāntur ut cum hospitibus ignōtīs, sed velutī cum ōlim nōtīs ac familiāribus.
        </div>

        <div class="line-container" id="Bertulphus.7">
            <div class="line-character">
                Bertulphus
            </div>
            Agnōscō Gallicae gentis hūmānitātem.
        </div>

        <div class="line-container" id="Gulielmus.8">
            <div class="line-character">
                Gulielmus
            </div>
            Quoniam autem illae nōn poterant adesse perpetuō, quod essent obeunda mūnia domestica, reliquīque convīvae cōnsalūtandī, continenter adstābat puellula quaedam ad omnēs iocōs īnstrūcta: ūna satis erat omnium iaculīs excipiendīs: haec sustinēbat fābulam, dōnec redīret fīlia. Nam māter erat nātū grandior.
        </div>

        <div class="line-container" id="Bertulphus.9">
            <div class="line-character">
                Bertulphus
            </div>
            Sed quālis erat tandem apparātus? Nam fābulīs nōn explētur venter.
        </div>

        <div class="line-container" id="Gulielmus.10">
            <div class="line-character">
                Gulielmus
            </div>
            Profectō lautus, ut ego mīrer, illōs tam vīlī posse accipere hospitēs. Rursus perāctō convīviō, lepidīs fābulīs alunt hominem, nē quid obrepat taediī. Mihi vidēbar domī esse, nōn peregrē.
        </div>

        <div class="line-container" id="Bertulphus.11">
            <div class="line-character">
                Bertulphus
            </div>
            Quid in cubiculīs?
        </div>

        <div class="line-container" id="Gulielmus.12">
            <div class="line-character">
                Gulielmus
            </div>
            Illīc nūsquam nōn aderant aliquot puellae, rīdentēs, lascīvientēs, lūsitantēs: ultrō rogābant, sī quid habērēmus vestium sordidārum: eās lavābant, ac lōtās reddēbant. Quid multīs? Nihil illīc vīdimus praeter puellās ac mulierēs, nisi in stabulō: quamquam et hūc frequenter irrumpēbant puellae. Abeuntēs complectuntur, tantōque affectū dīmittunt, ac sī frātrēs essent omnēs, aut propinquae cognātiōnis.
        </div>

        <div class="line-container" id="Bertulphus.13">
            <div class="line-character">
                Bertulphus
            </div>
            Fortassis istī mōrēs dēcent Gallōs; mihi magis arrīdent Germānicae mōrēs, utpote masculī.
        </div>

        <div class="line-container" id="Gulielmus.14">
            <div class="line-character">
                Gulielmus
            </div>
            Mihi numquam contigit vidēre Germāniam: quārē tē quaesō, nē gravēre commemorāre, quibus modīs accipiānt hospitem.
        </div>
        <div class="line-container" id="Bertulphus.15">
            <div class="line-character">
                Bertulphus
            </div>
            An ubīque sit eadem trāctandī ratiō, nesciō: quod ego vīdī, nārrābō. Advēnientem nēmō salūtat, nē videātur ambīre hospitem. Id enim sordidum et abiectum exīstimant, et indīgnum Germānicā sevēritāte. Ubi diū inclāmāverīs, tandem aliquis per fenestellam aestuāriī<a href="#footnote.3"><sup>(3)</sup></a> (nam in hīs dēgunt ferē ūsque ad solstitium aestīvum) prōfert caput, nōn aliter quam ē testā prōspicit testūdō. Is rogandus est, an liceat illīc dīversārī. Sī nōn renuit, intellegis darī locum. Rogantibus ubi sit stabulum, mōtā manū commōnstrat. Illīc licet tibi tuum equum tractāre tuō mōre. Nūllus enim famulus manum admōvet. Sī celebrius est dīversōrium, ibi famulus commōnstrat stabulum, atque etiam locum equō minimē commodum. Nam commodiōra servat ventūrīs, praesertim nōbilibus. Sī quid caussērīs, statim audīs: Sī nōn placet, quaere aliud dīversōrium. Foenum in urbibus aegrē ac perparcē praebent, nec multō minōris vendunt, quam ipsam avēnam. Ubi cōnsultum est equō, tōtus commigrās in hypocaustum, cum ocrīs, sarcinīs, lūtō; id est ūnum omnibus commūne.
        </div>

        <div class="line-container" id="Gulielmus.16">
            <div class="line-character">
                Gulielmus
            </div>
            Apud Gallōs dēsīgnant cubicula, ubi sēsē exuant, extergant, calfaciant, aut quiēscant etiam, sī libeat.
        </div>

        <div class="line-container" id="Bertulphus.17">
            <div class="line-character">
                Bertulphus
            </div>
            Hēic nihil tāle. In hypocaustō exuis ocrēās; induis calceōs; mūtās, sī volēs, indūsium; vestēs pluviā madidās suspendis iūxtā hypocaustum; ipse tē admovēs, ut siccēris. Est et aqua parāta, sī libeat lavāre manūs, sed ita munda plērumque, ut tibi post alia quaerenda sit aqua, quā lōtiōnem eam abluās.
        </div>

        <div class="line-container" id="Gulielmus.18">
            <div class="line-character">
                Gulielmus
            </div>
            Laudō virōs nūllīs dēliciīs effoeminātōs.
        </div>

        <div class="line-container" id="Bertulphus.19">
            <div class="line-character">
                Bertulphus
            </div>
            Quod sī tū appulerīs ad hōram ā merīdiē quārtam, nōn coenābis tamen ante nōnam, nōnnunquam et decimam.
        </div>

        <div class="line-container" id="Gulielmus.20">
            <div class="line-character">
                Gulielmus
            </div>
            Quam ob rem?
        </div>

        <div class="line-container" id="Bertulphus.21">
            <div class="line-character">
                Bertulphus
            </div>
            Nihil appārant nisi videant omnēs, ut eādem operā ministrētur omnibus.
        </div>

        <div class="line-container" id="Gulielmus.22">
            <div class="line-character">
                Gulielmus
            </div>
            Quaerunt compendium.
        </div>

        <div class="line-container" id="Bertulphus.23">
            <div class="line-character">
                Bertulphus
            </div>
            Tenēs. Itaque frequenter in idem hypocaustum conveniunt octōgintā aut nōnāgintā, peditēs, equitēs, negōtiātōrēs, nautae, aurīgae, agricolae, puerī, foeminae, sānī, aegrotī.
        </div>

        <div class="line-container" id="Gulielmus.24">
            <div class="line-character">
                Gulielmus
            </div>
            Isthūc vērē coenōbium<a href="#footnote.4"><sup>(4)</sup></a> est.
        </div>

        <div class="line-container" id="Bertulphus.25">
            <div class="line-character">
                Bertulphus
            </div>
            Alius ibi pectit caput, alius abstergit sūdōrem, alius repurgat perōnēs, aut ocrēās, alius ēructat allium. Quid multīs? Ibi linguārum ac persōnārum nōn minor est cōnfūsiō, quam ōlim in turrī Babel. Quod sī quem cōnspexerint peregrīnae gentis, quī cultū dīgnitātis nōnnihil prae sē ferat, in hunc intentī sunt omnēs dēfīxīs oculīs, contemplantēs, quasi novum aliquod animantis genus adductum sit ex Āfricā<a href="#footnote.5"><sup>(5)</sup></a>; adeō ut posteā quam accubuerint, refl
exō in tergum vultū, continenter aspiciant, nec dīmoveant oculōs, cibī immemōrēs.
        </div>

        <div class="line-container" id="Gulielmus.26">
            <div class="line-character">
                Gulielmus
            </div>
            Rōmae, Lutētiae ac Venetiīs nēmō quidquam mīrātur.
        </div>

        <div class="line-container" id="Bertulphus.27">
            <div class="line-character">
                Bertulphus
            </div>
            Nefās est interim tibi quidquam petere. Ubi iam multa est vespera, nec spērantur plūrēs adventūrī, prōdit famulus senex, barbā cānā, tōnsō capite, vultū torvō, sordidō vestītū.
        </div>

        <div class="line-container" id="Gulielmus.28">
            <div class="line-character">
                Gulielmus
            </div>
            Tālēs oportēbat Cardināl ibus Rōmānīs esse ā poculīs.
        </div>

        <div class="line-container" id="Bertulphus.29">
            <div class="line-character">
                Bertulphus
            </div>
            Is circumāctīs oculīs tacitus dīnumerat, quot sint in hypocaustō: quō plūrēs adesse videt, hoc vehementius accenditur hypocaustum, etsī aliōquī sōl aestū sit molestus. Haec apud illōs praecipua pars est bonae tractātiōnis, sī sūdōre diffiuant omnēs. Sī quis nōn assuētus vapōrī, aperiat rīmam fenestrāe, nē praefocētur, prōtinus audit: Claude. Sī respondeās: Nōn ferō, audīs: Quaere igitur alid dīversōrium.
        </div>

        <div class="line-container" id="Gulielmus.30">
            <div class="line-character">
                Gulielmus
            </div>
            Atquī mihi nihil vidētur esse perīculōsius, quam tam multōs haurīre eundem vapōrem, maximē resolūtō corpore, atque hēic capere cibum, et hōrās complūrēs commorārī. Iam enim omittō ructūs alliātōs, et ventrīs flātum, halitūs pūtrēs: multī sunt, quī morbīs occultīs labōrant, nec ūllus morbus nōn habet suum contāgium. Certē plērīque scabiem habent Hispānicam, sīve, ut quidam vocant, Gallicam, quum sit omnium nātiōnum commūnis. Ab hīs opīnor nōn multō minus esse perīculī, quam ā leprōsīs. Iam tū dīvīna, quantum discrīminis sit in pestilentiā.
        </div>

        <div class="line-container" id="Bertulphus.31">
            <div class="line-character">
                Bertulphus
            </div>
            Sunt virī fortēs, ista rīdent ac neglegunt.
        </div>

        <div class="line-container" id="Gulielmus.32">
            <div class="line-character">
                Gulielmus
            </div>
            Sed interim multōrum perīculō fortēs sunt.
        </div>

        <div class="line-container" id="Bertulphus.33">
            <div class="line-character">
                Bertulphus
            </div>
            Quid faciās? Sīc assuēvērunt: et cōnstantis est animī, nōn dīscēdere ab īnstitūtō.
        </div>

        <div class="line-container" id="Gulielmus.34">
            <div class="line-character">
                Gulielmus
            </div>
            Atquī ante annōs vīgintī quīnque nihil receptius erat apud Brabantōs, quam thermae<a href="#footnote.6"><sup>(6)</sup></a> pūblicae: eae nunc frīgent ubīque. Scabiēs enim nova docuit nōs abstinēre.
        </div>
        <div class="line-container" id="Bertulphus.35">
            <div class="line-character">
                Bertulphus
            </div>
            Sed audī cētera. Post redit ille barbātus Ganymēdēs<a href="#footnote.7"><sup>(7)</sup></a>, ac linteīs īnsternit mēnsās, quot putat esse satis illī numerō. Sed ō Deum immortālem, quam nōn Mīlēsiīs<a href="#footnote.8"><sup>(8)</sup></a>! Cannabea dīcerēs ex antennīs dētracta. Dēstināvit enim ūnicuīque mēnsae convīvās ut minimum octō. Iam quibus est nōtus mōs patrius, accumbunt, ubi cuīque libitum fuerit. Nūllum enim discrīmen inter pauperem et dīvitem, inter herum ac famulum.
        </div>

        <div class="line-container" id="Gulielmus.36">
            <div class="line-character">
                Gulielmus
            </div>
            Haec est illa vetus aequālitās, quam nunc ē vītā submōvit tyrannis. Sīc opīnor vīxisse Chrīstum cum suīs discipulīs.
        </div>

        <div class="line-container" id="Bertulphus.37">
            <div class="line-character">
                Bertulphus
            </div>
            Postquam accubuērunt omnēs, rursus prōdit torvus ille Gaymēdēs, ac denuō dīnumerat sua sodālitia: mox reversus appōnit singulīs pīnācium ligneum<a href="#footnote.9"><sup>(9)</sup></a>, et cochleāre ex eōdem argentō factum, deinde cyathum vitreum: aliquantō post, pānem: eum sibi quisque per ōtium repurgat, dum coquuntur pultēs. Ita nōnnunquam sedētur fermē hōrae spatiō.
        </div>

        <div class="line-container" id="Gulielmus.38">
            <div class="line-character">
                Gulielmus
            </div>
            Nūllus hospitum interim efflāgitat cibum?
        </div>

        <div class="line-container" id="Bertulphus.39">
            <div class="line-character">
                Bertulphus
            </div>
            Nūllus, cui nōtum sit regiōnis ingenium. Tandem appōnitur vīnum, Deus bone, quam nōn fāmōsum! Nōn aliud oportēbat bibere Sophistās; tanta est subtīlitās et ācrīmōnia. Quod sī quis hospes, etiam oblātā prīvātim pecūniā, roget, ut aliunde parētur aliud vīnī genus, prīmum dissimulant, sed eō vultū, quasi interfectūrī: sī urgeās, respondent: Hēic dīversātī sunt tot Comitēs et Marchiōnēs, neque quisquam questus est dē vīnō meō: sī nōn placet, quaere tibi aliud dīversōrium. Sōlōs enim nōbilēs suae gentis habent prō hominibus, et hōrum īnsignia nūsquam nōn ostentant. Iam igitur habent offam, quam obīciant latrāntī stomachō: mox māgnā pompā veniunt discī. Prīmus fermē habet offās pānis madefactās iūre carnium, aut, sī diēs est pisculentus, iūre legūminum. Deinde aliud iūs, post aliquid carnium recoctārum, aut salsāmentōrum recalfactōrum. Rursus pultis aliquid, mox aliquid solidioris cibī, dōnec probē domitō stomachō appōnant carnēs assās aut piscēs elīxōs, quōs nōn possīs omnīnō contemnere: sed hēic parcī sunt, et subitō tollunt. Hoc pactō tōtum convīvium temperant, quemadmodum solent āctōrēs fābulārum, quī scēnīs admiscent chorōs; ita istī alternīs miscent offās ac pultēs. Cūrant autem, ut extrēmus āctus sit optimus<a href="#footnote.10"><sup>(10)</sup></a>.
        </div>

        <div class="line-container" id="Gulielmus.40">
            <div class="line-character">
                Gulielmus
            </div>
            Et hoc est bonī poëtae.
        </div>

        <div class="line-container" id="Bertulphus.41">
            <div class="line-character">
                Bertulphus
            </div>
            Porrō piaculum sit, sī quis interim dīcat: Tolle hunc discum; nēmō vēscitur. Dēsīdendum est ūsque ad praescrīptum spatium, quod illī clepsydrīs, ut opīnor, metiuntur. Tandem prōdit ille barbātus, aut pandocheus<a href="#footnote.11"><sup>(11)</sup></a> ipse, vestītū minimum ā famulīs differēns; rogat, ecquid animī nōbīs sit? Mox adfertur vīnum aliquod generōsius. Amant autem eōs, quī bibunt largius, quum nihilō plūs solvat ille, quī plūrimum hauserint vīnī, quam quī minimum.
        </div>

        <div class="line-container" id="Gulielmus.42">
            <div class="line-character">
                Gulielmus
            </div>
            Mīrum gentis ingenium.
        </div>

        <div class="line-container" id="Bertulphus.43">
            <div class="line-character">
                Bertulphus
            </div>
            Quum nōnnunquam sint, quī duplō plūs absūmant in vīnō, quam solvant prō convīviō. Sed antequam fīniam hoc convīvium, dictū mīrum, quis sit ibi strepitus ac vōcum tumultus, postquam omnēs coepērunt incalēscere pōtū. Quid multīs? Surda omnia. Admiscent sē frequenter fictī mōriōnēs; quō genere hominum quum nūllum sit magis dētēstandum, tamen vix crēdās, quantopere dēlectentur Germānī: illī cantū, garrītū, clāmōre, saltātiōne, pulsū faciunt, ut hypocaustum videātur corruitūrum, neque quisquam alterum audiat loquentem. At intereā videntur sibi suāviter vīvere: atque illīc dēsīdendum est volentī nōlentī ūsque ad multam noctem.
        </div>

        <div class="line-container" id="Gulielmus.44">
            <div class="line-character">
                Gulielmus
            </div>
            Nunc tandem absolve convīvium. Nam mē quoque taedet tam prōlīxī.
        </div>

        <div class="line-container" id="Bertulphus.45">
            <div class="line-character">
                Bertulphus
            </div>
            Faciam. Tandem sublātō cāseō, quī vix illīs placet, nisi pūtris ac vermibus scatēns, prōdit ille barbātus, adferēns sēcum pīnācium ēscārium, in quō crētā pīnxit aliquot circulōs ac sēmicirculōs: id dēpōnit in mēnsā, tacitus interim ac trīstis; Charontem quempiam dīcerēs. Quī agnōscunt pictūram dēpōnunt pecūniam, deinde alius, atque alius, dōnec expleātur pīnācium. Deinde nōtātīs quī dēposuērunt, supputat tacitus: sī nihil dēsit, annuit capite.
        </div>

        <div class="line-container" id="Gulielmus.46">
            <div class="line-character">
                Gulielmus
            </div>
            Quid sī supersit?
        </div>

        <div class="line-container" id="Bertulphus.47">
            <div class="line-character">
                Bertulphus
            </div>
            Fortasse redderet, et faciunt hoc nōnnunquam.
        </div>

        <div class="line-container" id="Gulielmus.48">
            <div class="line-character">
                Gulielmus
            </div>
            Nēmō reclāmat inīquae ratiōnī?
        </div>

        <div class="line-container" id="Bertulphus.49">
            <div class="line-character">
                Bertulphus
            </div>
            Nēmō quī sapit. Nam prōtinus audīret: Quid tū es hominis? Nihilō plūs solvēs quam aliī.
        </div>

        <div class="line-container" id="Gulielmus.50">
            <div class="line-character">
                Gulielmus
            </div>
            Līberum hominum genus narrās.
        </div>

        <div class="line-container" id="Bertulphus.51">
            <div class="line-character">
                Bertulphus
            </div>
            Quod sī quis ex itinere lassus cupiat mox ā coenā petere lectum, iubētur exspectāre, dōnec cēterī quoque eant cubitum.
        </div>

        <div class="line-container" id="Gulielmus.52">
            <div class="line-character">
                Gulielmus
            </div>
            Videor mihi vidēre cīvitātem Platōnicam<a href="#footnote.12"><sup>(12)</sup></a>.
        </div>

        <div class="line-container" id="Bertulphus.53">
            <div class="line-character">
                Bertulphus
            </div>
            Tum suus cuīque nīdus ostenditur, et vērē nihil aliud quam cubiculum: tantum enim ibi lectī sunt, et praetereā nihil quō ūtāris, aut quod furēris.
        </div>

        <div class="line-container" id="Gulielmus.54">
            <div class="line-character">
                Gulielmus
            </div>
            Illīc munditiēs est?
        </div>

        <div class="line-container" id="Bertulphus.55">
            <div class="line-character">
                Bertulphus
            </div>
            Eadem quae in convīviō; lintea forte lōta ante mēnsēs sex.
        </div>

        <div class="line-container" id="Gulielmus.56">
            <div class="line-character">
                Gulielmus
            </div>
            Quid interim sit dē equīs?
        </div>

        <div class="line-container" id="Bertulphus.57">
            <div class="line-character">
                Bertulphus
            </div>
            Ad eandem disciplīnam tractantur, ad quem hominēs.
        </div>

        <div class="line-container" id="Gulielmus.58">
            <div class="line-character">
                Gulielmus
            </div>
            Sed est eadem ubīque tractātiō?
        </div>

        <div class="line-container" id="Bertulphus.59">
            <div class="line-character">
                Bertulphus
            </div>
            Alicubi cīvilior est, alicubi dūrior quam nārrāvī: vērum in genere tālis est.
        </div>

        <div class="line-container" id="Gulielmus.60">
            <div class="line-character">
                Gulielmus
            </div>
            Quid sī ego tibi nunc narrem, quibus modīs hospitēs tractentur in eā parte Italiae quam Longobardiam vocant; rursus in Hispāniā; deinde in Angliā, et in Wāliā? Nam Anglī partim Gallicōs, partim Germānicōs mōrēs obtinent, ut ex hīs duābus gentibus mīxtī. Wālī sē praedicant αὐτόχθονας<a href="#footnote.13"><sup>(13)</sup></a> Anglōs.
        </div>

        <div class="line-container" id="Bertulphus.61">
            <div class="line-character">
                Bertulphus
            </div>
            Quaesō tē, ut narrēs. Nam mihi numquam contigit eās adīre.
        </div>

        <div class="line-container" id="Gulielmus.62">
            <div class="line-character">
                Gulielmus
            </div>
            In praesentiā nōn est ōtium. Nam nauta iussit, adessem ad hōram tertiam, nisi vellem relinquī, et habet sarcinulam: aliās dabitur opportūnitās ad satiētātem ūsque garriendī.
        </div>
        <h3>Footnotes</h3>

        <div class="footnote" id="footnote.1">
            <a href="#Gulielmus.4">(1)</a>. Pandocheō] Pandocheum, Hospitium pūblicum, ita dictum quod in eō omnēs prōmiscuē accipiantur.
        </div>

        <div class="footnote" id="footnote.2">
            <a href="#Gulielmus.6">(2)</a>. Catōnem exhilārāre] Catō tētricus et mōribus asperīs ab auctōribus praedicātur.
        </div>

        <div class="footnote" id="footnote.3">
            <a href="#Bertulphus.15">(3)</a>. Aestuāriī] Id est, hypocaustī: hoc Graecum est, illud Latīnum.
        </div>

        <div class="footnote" id="footnote.4">
            <a href="#Gulielmus.24">(4)</a>. Coenōbium] Id est, vīta commūnis.
        </div>

        <div class="footnote" id="footnote.5">
            <a href="#Bertulphus.25">(5)</a>. Ex Āfricā] Vidē Prōverb. Āfrica semper aliquid adfert novī.
        </div>

        <div class="footnote" id="footnote.6">
            <a href="#Gulielmus.34">(6)</a>. Thermae] Balnea propriē quae suā nātūrā calida sunt. Vocantur item thermae, quae artificiāliter calēscunt.
        </div>

        <div class="footnote" id="footnote.7">
            <a href="#Bertulphus.35">(7)</a>. Barbātus Ganymēdēs] Īrōnicē dīxit Ganymēdem, quod hic puer dēlicātus Iovī sit ā poculīs.
        </div>

        <div class="footnote" id="footnote.8">
            <a href="#Bertulphus.35">(8)</a>. Mīlēsiīs] Mīlēsia, texta mollis.
        </div>

        <div class="footnote" id="footnote.9">
            <a href="#Bertulphus.37">(9)</a>. Pīnācium ligneum] πίναξ tabulam sīgnificat prō lātam et tenuem: unde dīminūtīvum pīnācium, quod nunc prō tabellā, nunc prō scūtellā pōnitur.
        </div>

        <div class="footnote" id="footnote.10">
            <a href="#Bertulphus.39">(10)</a>. Extrēmus āctus sit optimus] Sententia Cicerōnis est: allūditur ad āctūs fābulae: quōrum ultimus est quantus Vidē prōverbium: Suprēmae fābulae āctum.
        </div>

        <div class="footnote" id="footnote.11">
            <a href="#Bertulphus.41">(11)</a>. Pandocheus] ipse hospes quī accipit omnēs.
        </div>

        <div class="footnote" id="footnote.12">
            <a href="#Gulielmus.52">(12)</a>. Platōnicam] Ubi aequālia sunt omnium omnia.
        </div>

        <div class="footnote" id="footnote.13">
            <a href="#Gulielmus.60">(13)</a>. αὐτόχθονας] Id est, indigenās: āiunt enim Anglōs cēterōs ex Gallīs et Saxōnibus esse mīxtōs.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>

   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>