---
title: Colloquia Familiaria - Colloquium
subtitle: Virgō μισόγαμος
type: Colloquium
author: Erasmus
topic: The Virgin Who Abhors Marriage
difficulty: Advanced
sequence: "029"
character_count: 2
permalink: /erasmus/colloquia-familiaria-virgo-misogamos/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1><a href="#footnote.1"><sup>(1)</sup></a>
        <h3>{{page.subtitle}}</h3>

        <div class="characters">
            Persōnae:<br>
                Eubulus<a href="#footnote.2"><sup>(2)</sup></a>, Catharīna
        </div>

        <div class="line-container" id="Eubulus.1">
            <div class="line-character">
                Eubulus
            </div>
            Gaudeō, tandem fīnītam esse coenam, ut liceat hāc fruī deambulātiōne, quā nihil amoēnius.
        </div>

        <div class="line-container" id="Catharina.2">
            <div class="line-character">
                Catharīna
            </div>
            Et mē iam taedēbat sessiōnis.
        </div>

        <div class="line-container" id="Eubulus.3">
            <div class="line-character">
                Eubulus
            </div>
            Quam vernat, quam arrīdet undique mundus! Haec nīmirum est illīus adulēscentia.
        </div>

        <div class="line-container" id="Catharina.4">
            <div class="line-character">
                Catharīna
            </div>
            Sīc est.
        </div>

        <div class="line-container" id="Eubulus.5">
            <div class="line-character">
                Eubulus
            </div>
            At cūr tuum vēr nōn aeque arrīdet?
        </div>

        <div class="line-container" id="Catharina.6">
            <div class="line-character">
                Catharīna
            </div>
            Quam ob rem?
        </div>

        <div class="line-container" id="Eubulus.7">
            <div class="line-character">
                Eubulus
            </div>
            Quia subtristis es.
        </div>

        <div class="line-container" id="Catharina.8">
            <div class="line-character">
                Catharīna
            </div>
            An videor aliō vultū quam soleō?
        </div>

        <div class="line-container" id="Eubulus.9">
            <div class="line-character">
                Eubulus
            </div>
            Vīs ostendam tē tibi?
        </div>

        <div class="line-container" id="Catharina.10">
            <div class="line-character">
                Catharīna
            </div>
            Māximē.
        </div>

        <div class="line-container" id="Eubulus.11">
            <div class="line-character">
                Eubulus
            </div>
            Vidēs hanc rosam sub imminentem noctem foliīs contractiōribus?
        </div>

        <div class="line-container" id="Catharina.12">
            <div class="line-character">
                Catharīna
            </div>
            Videō. Quid tum posteā?
        </div>

        <div class="line-container" id="Eubulus.13">
            <div class="line-character">
                Eubulus
            </div>
            Tālis est vultus tuus.
        </div>

        <div class="line-container" id="Catharina.14">
            <div class="line-character">
                Catharīna
            </div>
            Bella collātiō.
        </div>

        <div class="line-container" id="Eubulus.15">
            <div class="line-character">
                Eubulus
            </div>
            Sī mihi parum crēdis, in hoc fonticulō contemplāre tē ipsam. Quid sibi tandem volēbant, et inter coenandum, tam crēbra suspīria?
        </div>

        <div class="line-container" id="Catharina.16">
            <div class="line-character">
                Catharīna
            </div>
            Dēsine percūnctārī, quod tua nōn refert scīre.
        </div>

        <div class="line-container" id="Eubulus.17">
            <div class="line-character">
                Eubulus
            </div>
            Immō mea refert māximē, quī nōn possum esse hilaris, nisi tē quoque videam hilarem. Ecce autem iterum suspīrium, huī quam ex īmō pectore dūctum!
        </div>

        <div class="line-container" id="Catharina.18">
            <div class="line-character">
                Catharīna
            </div>
            Est quod angat animum, sed effārī nōn est tūtum.
        </div>

        <div class="line-container" id="Eubulus.19">
            <div class="line-character">
                Eubulus
            </div>
            Mihi nōn dīcēs, quī tē cāriōrem habeō sorōre propriā? Mea Catharīna, nē verēre, quidquid est reī; tūtō dēpōnēs<a href="#footnote.3"><sup>(3)</sup></a> hīs auribus.
        </div>

        <div class="line-container" id="Catharina.20">
            <div class="line-character">
                Catharīna
            </div>
            Ut tūtō dīcam, vereor nē frūstrā dīcam nōn auxiliātūrō.
        </div>

        <div class="line-container" id="Eubulus.21">
            <div class="line-character">
                Eubulus
            </div>
            Quī scīs? Sī nōn rē ipsā, fortassis cōnsiliō cōnsōlandōque iuverō.
        </div>

        <div class="line-container" id="Catharina.22">
            <div class="line-character">
                Catharīna
            </div>
            Nōn possum ēloquī.
        </div>

        <div class="line-container" id="Eubulus.23">
            <div class="line-character">
                Eubulus
            </div>
            Quid isthuc est reī? ōdistī mē?
        </div>

        <div class="line-container" id="Catharina.24">
            <div class="line-character">
                Catharīna
            </div>
            Sīc ōdī, ut mihi minus cārus sit meus germānus: et tamen animus nōn fert ut ēloquar.
        </div>

        <div class="line-container" id="Eubulus.25">
            <div class="line-character">
                Eubulus
            </div>
            Fatēberis igitur, sī dīvinārō? Quid tergiversāris? Prōmitte, alioquī nōn omittam urgēre.
        </div>

        <div class="line-container" id="Catharina.26">
            <div class="line-character">
                Catharīna
            </div>
            Age prōmittō.
        </div>

        <div class="line-container" id="Eubulus.27">
            <div class="line-character">
                Eubulus
            </div>
            Prōrsus ego nōn videō, quid tibi dēsit ad summam fēlīcitātem.
        </div>

        <div class="line-container" id="Catharina.28">
            <div class="line-character">
                Catharīna
            </div>
            Utinam vēra praedicārēs!
        </div>

        <div class="line-container" id="Eubulus.29">
            <div class="line-character">
                Eubulus
            </div>
            Prīmum adest ipse flōs aetātis. Nam, nisi fallor, agis annum iam decimum septimum.
        </div>

        <div class="line-container" id="Catharina.30">
            <div class="line-character">
                Catharīna
            </div>
            Sīc est.
        </div>

        <div class="line-container" id="Eubulus.31">
            <div class="line-character">
                Eubulus
            </div>
            Nōndum igitur, ut opīnor, discruciat tē metus senectae.
        </div>

        <div class="line-container" id="Catharina.32">
            <div class="line-character">
                Catharīna
            </div>
            Nihil minus.
        </div>

        <div class="line-container" id="Eubulus.33">
            <div class="line-character">
                Eubulus
            </div>
            Adest fōrma nūllā parte nōn fēlix; est et istud praecipuum Deī dōnum.
        </div>

        <div class="line-container" id="Catharina.34">
            <div class="line-character">
                Catharīna
            </div>
            Dē fōrmā, quālisquālis est, nec glōrior, nec queror.
        </div>

        <div class="line-container" id="Eubulus.35">
            <div class="line-character">
                Eubulus
            </div>
            Tum color et habitūdō corporis indicat, tē esse prosperā valētūdine, nisi quid est morbī occultōris.
        </div>

        <div class="line-container" id="Catharina.36">
            <div class="line-character">
                Catharīna
            </div>
            Nihil istiusmodī, grātiā Deō.
        </div>

        <div class="line-container" id="Eubulus.37">
            <div class="line-character">
                Eubulus
            </div>
            Fāma est integra.
        </div>

        <div class="line-container" id="Catharina.38">
            <div class="line-character">
                Catharīna
            </div>
            Ita cōnfīdō.
        </div>

        <div class="line-container" id="Eubulus.39">
            <div class="line-character">
                Eubulus
            </div>
            Adest ingenium istō dignum corpore, fēlīcissimum, et quāle mihi optem ad līberālēs disciplīnās.
        </div>

        <div class="line-container" id="Catharina.40">
            <div class="line-character">
                Catharīna
            </div>
            Sī quod est, Deī mūnus est.
        </div>

        <div class="line-container" id="Eubulus.41">
            <div class="line-character">
                Eubulus
            </div>
            Nec dēest mōrum amābilis grātia, quam in fēlīcissimīs etiam fōrmīs nōn rārō dēsīderāmus.
        </div>

        <div class="line-container" id="Catharina.42">
            <div class="line-character">
                Catharīna
            </div>
            Optārim equidem mōrēs mē dignōs.
        </div>

        <div class="line-container" id="Eubulus.43">
            <div class="line-character">
                Eubulus
            </div>
            Multōrum animōs dēicit generis īnfēlīcitās: tibi parentēs sunt et bene nātī, et probī, et rē lautā, et tuī amantissimī.
        </div>

        <div class="line-container" id="Catharina.44">
            <div class="line-character">
                Catharīna
            </div>
            Hinc nihil queror.
        </div>

        <div class="line-container" id="Eubulus.45">
            <div class="line-character">
                Eubulus
            </div>
            Quid multīs? Ego mihi ex omnibus puellīs, quās habet haec regiō, nōn dēlēgerim aliam spōnsam, quam tē, sī quod sīdus mihi prosperum affulgeret.
        </div>

        <div class="line-container" id="Catharina.46">
            <div class="line-character">
                Catharīna
            </div>
            Nec ego dēligerem alium spōnsum, sī placēret ūllum coniugium.
        </div>

        <div class="line-container" id="Eubulus.47">
            <div class="line-character">
                Eubulus
            </div>
            Et tamen māgnum quiddam esse dēbet, quod sīc discruciat animum tuum.
        </div>

        <div class="line-container" id="Catharina.48">
            <div class="line-character">
                Catharīna
            </div>
            Est omnīnō nōn leve.
        </div>

        <div class="line-container" id="Eubulus.49">
            <div class="line-character">
                Eubulus
            </div>
            Nōn aegrē ferēs, sī dīvīnem?
        </div>

        <div class="line-container" id="Catharina.50">
            <div class="line-character">
                Catharīna
            </div>
            Iam pollicita sum.
        </div>

        <div class="line-container" id="Eubulus.51">
            <div class="line-character">
                Eubulus
            </div>
            Expertus nōvī, quanta crux sit amor. Age fatēre; nunc prōmīsistī.
        </div>

        <div class="line-container" id="Catharina.52">
            <div class="line-character">
                Catharīna
            </div>
            Amor est in caussā, sed nōn eius generis, cuius tū suspicēre.
        </div>

        <div class="line-container" id="Eubulus.53">
            <div class="line-character">
                Eubulus
            </div>
            Quod genus tū mihi narrās?
        </div>

        <div class="line-container" id="Catharina.54">
            <div class="line-character">
                Catharīna
            </div>
            Dīvīna.
        </div>

        <div class="line-container" id="Eubulus.55">
            <div class="line-character">
                Eubulus
            </div>
            Equidem cōnsūmsī omnem dīvīnātiōnem meam. Et tamen nōn omittam hanc manum, dōnec extorserō quid sit.
        </div>

        <div class="line-container" id="Catharina.56">
            <div class="line-character">
                Catharīna
            </div>
            Ut violentus es!
        </div>

        <div class="line-container" id="Eubulus.57">
            <div class="line-character">
                Eubulus
            </div>
            Dēpone in sinum<a href="#footnote.4"><sup>(4)</sup></a> meum, quidquid isthuc est cūrae.
        </div>

        <div class="line-container" id="Catharina.58">
            <div class="line-character">
                Catharīna
            </div>
            Quandō sīc urgēs, dīcam. Iam inde ā tenerīs annīs mē mīrus quīdam affectus habēbat.
        </div>

        <div class="line-container" id="Eubulus.59">
            <div class="line-character">
                Eubulus
            </div>
            Quis, obsecrō?
        </div>

        <div class="line-container" id="Catharina.60">
            <div class="line-character">
                Catharīna
            </div>
            Ut adiungerer collēgiō sacrārum virginum.
        </div>

        <div class="line-container" id="Eubulus.61">
            <div class="line-character">
                Eubulus
            </div>
            Ut fierēs monacha?
        </div>

        <div class="line-container" id="Catharina.62">
            <div class="line-character">
                Catharīna
            </div>
            Sīc habet.
        </div>

        <div class="line-container" id="Eubulus.63">
            <div class="line-character">
                Eubulus
            </div>
            Hem, prō thēsaurō<a href="#footnote.5"><sup>(5)</sup></a> carbonēs.
        </div>

        <div class="line-container" id="Catharina.64">
            <div class="line-character">
                Catharīna
            </div>
            Quid ais Eubule?
        </div>

        <div class="line-container" id="Eubulus.65">
            <div class="line-character">
                Eubulus
            </div>
            Nihil, mea lūx; tussiēbam: sed perge dīcere.
        </div>

        <div class="line-container" id="Catharina.66">
            <div class="line-character">
                Catharīna
            </div>
            Huic animō meō semper pertinācissimē restitēre parentēs.
        </div>

        <div class="line-container" id="Eubulus.67">
            <div class="line-character">
                Eubulus
            </div>
            Audiō.
        </div>

        <div class="line-container" id="Catharina.68">
            <div class="line-character">
                Catharīna
            </div>
            Ego contrā precibus, blanditiīs, lacrymīs oppugnābam parentum pietātem.
        </div>

        <div class="line-container" id="Eubulus.69">
            <div class="line-character">
                Eubulus
            </div>
            Rēs mīra.
        </div>

        <div class="line-container" id="Catharina.70">
            <div class="line-character">
                Catharīna
            </div>
            Tandem quum ego nūllum facerem fīnem ōrandī, obsecrandī, obtestāndī, lacrymandī, pollicitī sunt, ubī pervenissem ad annum decimum septimum, sēsē obtemperātūrōs voluntātī meae, sī modō tum īdem perstāret animus. Venit is annus, manet īdem animus, parentēs tamen contrā prōmissum pernegant: hoc est, quod discruciat animum meum. Aperuī morbum meum: tū nunc medicum age, sī quid potēs.
        </div>

        <div class="line-container" id="Eubulus.71">
            <div class="line-character">
                Eubulus
            </div>
            Prīmum illud dabō cōnsilium, suāvissima virgō, ut moderēris affectibus tuīs, et sī id nōn continget, quod vīs, id velīs quod possīs.
        </div>

        <div class="line-container" id="Catharina.72">
            <div class="line-character">
                Catharīna
            </div>
            Ēmoriar, nisi, quod volō, assequar.
        </div>

        <div class="line-container" id="Eubulus.73">
            <div class="line-character">
                Eubulus
            </div>
            Et unde cēpistī istum fātālem affectum?
        </div>

        <div class="line-container" id="Catharina.74">
            <div class="line-character">
                Catharīna
            </div>
            Olim admodum puella dūcta sum in quoddam virginum collēgium. Circumdūcēbāmur, ostendēbantur omnia: placēbant virginēs vultibus nitentibus, vidēbantur angelae: in templō nitēbant omnia, atque etiam frāgrābant, nitēbant hortī cultissimī. Quid multīs? nihil nōn arrīdēbat, quōcunque vertēbam oculōs. Accēdēbant ad haec blandissima virginum colloquia. Ūnam atque alteram illic reperī, quicum olim īnfāntula lūsitāre cōnsuēvī. Ex eō tempore coepit animus ardēre eius vītae dēsīderiō.
        </div>

        <div class="line-container" id="Eubulus.75">
            <div class="line-character">
                Eubulus
            </div>
            Nōn sum improbātūrus sacrārum virginum īnstitūtum: quamquam nōn omnia condūcunt omnibus: sed habitā tuī geniī ratiōne, quem mihi videor ex vultū mōribusque tuīs collēgisse, suāserim, ut nūbās marītō tuī similī, tuaeque domī novum īnstituās collēgium, cuius marītus agat patrem, tū mātrem.
        </div>

        <div class="line-container" id="Catharina.76">
            <div class="line-character">
                Catharīna
            </div>
            Ēmoriar citius, quam virgīnitātis propōsitum dēseram.
        </div>

        <div class="line-container" id="Eubulus.77">
            <div class="line-character">
                Eubulus
            </div>
            Rēs est ēgregia virgīnitās, sī pūra sit: sed nihil necesse est, ut hāc grātiā dēdās tē in collēgium, unde nōn possīs posteā eximī. Licet apud parentēs virgīnitātem tuērī tuam.
        </div>

        <div class="line-container" id="Catharina.78">
            <div class="line-character">
                Catharīna
            </div>
            Licet, at nōn perinde tūtō.
        </div>

        <div class="line-container" id="Eubulus.79">
            <div class="line-character">
                Eubulus
            </div>
            Immō, ut ego arbitror, aliquantō tūtius, quam apud illōs crassōs, semper cibō distentōs monachōs. Nec enim castrātī sunt, nē tū sīs īnscia. Patrēs vocantur, ac frequenter efficiunt, ut hoc nōmen vērē competat in ipsōs. Olim nūsquam virginēs honestius vīvēbant, quam apud parentēs; nec alium habēbant patrem, quam Episcopum. Sed obsecrō, dīc mihi, quod tibi collēgium ex omnibus dēlēgistī, cui tē addīcās in servitūtem?
        </div>

        <div class="line-container" id="Catharina.80">
            <div class="line-character">
                Catharīna
            </div>
            Chrȳsercium<a href="#footnote.6"><sup>(6)</sup></a>.
        </div>

        <div class="line-container" id="Eubulus.81">
            <div class="line-character">
                Eubulus
            </div>
            Agnōscō, aedibus paternīs vīcīnum.
        </div>

        <div class="line-container" id="Catharina.82">
            <div class="line-character">
                Catharīna
            </div>
            Rēctē.
        </div>

        <div class="line-container" id="Eubulus.83">
            <div class="line-character">
                Eubulus
            </div>
            Atque pulchrē nōvī tōtum hoc sodālitium, dignum vērō, ob quod patrem ac mātrem et cognātam tibi honestamque familiam repudiēs! Nam ille patriarcha iam prīdem et aetāte, et vīnō, et nātūrā dēlīrus est, nec illī quidquam iam sapit praeter vīnum. Habet duōs sodālēs sē dignōs, Iohannem et Iodocum. Quōrum Iohannēs, ut fortasse vir malus nōn est, ita nihil habet virī, praeter barbam; ērudītiōnis nē pīlum quidem, prūdentiae nōn multō plūs; Iodocus adeō stupidus est, ut, nisi veste sacrā commendārētur, obambulāret pūblicitūs in cucullā fatuī cum auriculīs ac tintinnābulīs.
        </div>

        <div class="line-container" id="Catharina.84">
            <div class="line-character">
                Catharīna
            </div>
            Mihi videntur virī bonī.
        </div>

        <div class="line-container" id="Eubulus.85">
            <div class="line-character">
                Eubulus
            </div>
            Melius istōs nōvī, quam tū, mea Catharīna. Istī fortasse sunt tibi patrōnī apud parentēs, ut efficiant tē prōselytam<a href="#footnote.7"><sup>(7)</sup></a> suam.
        </div>

        <div class="line-container" id="Catharina.86">
            <div class="line-character">
                Catharīna
            </div>
            Iodocus māximē favet.
        </div>

        <div class="line-container" id="Eubulus.87">
            <div class="line-character">
                Eubulus
            </div>
            Ō fautōrem! sed fac, istīc nunc esse virōs doctōs ac bonōs, crās erunt indoctī ac malī; et quīcunque obtigerint, tibi erunt ferendī.
        </div>

        <div class="line-container" id="Catharina.88">
            <div class="line-character">
                Catharīna
            </div>
            Offendunt mē in aedibus paternīs crēbra convīvia; nec semper virginea sunt, quae illic dīcuntur inter coniugātōs. Et aliquotiēs fit, ut osculum negāre nōn possim.
        </div>

        <div class="line-container" id="Eubulus.89">
            <div class="line-character">
                Eubulus
            </div>
            Quī vītāre studet quidquid offendit, is ē vītā migret oportet. Ita sunt aurēs assuēfaciendae, ut audiant omnia, nec tamen nisi bona trānsmittant in animum. Parentēs, opīnor, permittunt tibi cubiculum peculiāre.
        </div>

        <div class="line-container" id="Catharina.90">
            <div class="line-character">
                Catharīna
            </div>
            Māximē.
        </div>

        <div class="line-container" id="Eubulus.91">
            <div class="line-character">
                Eubulus
            </div>
            Eō tē subdūcās licēbit, sī quod convīvium acciderit turbulentius: et dum illī pōtant ac nūgantur, tū cōnfābulāre cum spōnsō tuō Chrīstō; ōrā, psalle, grātiās age. Nōn tē inquinābit domus paterna; sed tū reddēs eam pūriōrem.
        </div>

        <div class="line-container" id="Catharina.92">
            <div class="line-character">
                Catharīna
            </div>
            Attamen tūtius est esse in sodālitiō virginum.
        </div>

        <div class="line-container" id="Eubulus.93">
            <div class="line-character">
                Eubulus
            </div>
            Nōn improbō castum sodālitium, nōlim tamen tē fallī falsā imāginā tiōne. Ubī illic versāta fueris aliquamdiū, ubī propius īnspexeris, fortassis nōn perinde nitēbunt omnia, ut tibi quondam nitēre vidēbantur. Nec omnēs virginēs sunt, mihi crēde, quae vēlum<a href="#footnote.8"><sup>(8)</sup></a> habent.
        </div>

        <div class="line-container" id="Catharina.94">
            <div class="line-character">
                Catharīna
            </div>
            Bona verba.
        </div>

        <div class="line-container" id="Eubulus.95">
            <div class="line-character">
                Eubulus
            </div>
            Immō bona verba sunt, quae vēra sunt: nisi fortasse ēlogium<a href="#footnote.9"><sup>(9)</sup></a>, quod nōs hāctenus iūdicāvimus esse Virginī mātrī proprium, ad plūrēs trānsiit, ut dīcantur et ā partū virginēs.
        </div>

        <div class="line-container" id="Catharina.96">
            <div class="line-character">
                Catharīna
            </div>
            Abōminor.
        </div>

        <div class="line-container" id="Eubulus.97">
            <div class="line-character">
                Eubulus
            </div>
            Quīn īnsuper, nec alioquī inter illās virginēs sunt omnia virginea.
        </div>

        <div class="line-container" id="Catharina.98">
            <div class="line-character">
                Catharīna
            </div>
            Nōn? Quam ob rem, obsecrō?
        </div>

        <div class="line-container" id="Eubulus.99">
            <div class="line-character">
                Eubulus
            </div>
            Quia plūrēs inveniuntur, quae mōrēs aemulentur Sapphūs<a href="#footnote.10"><sup>(10)</sup></a>, quam quae referant ingenium.
        </div>

        <div class="line-container" id="Catharina.100">
            <div class="line-character">
                Catharīna
            </div>
            Isthuc quid sit, nōn satis intelligō.
        </div>

        <div class="line-container" id="Eubulus.101">
            <div class="line-character">
                Eubulus
            </div>
            Atque ideō haec verba faciō, nē quandō intelligās, mea Catharīna.
        </div>

        <div class="line-container" id="Catharina.102">
            <div class="line-character">
                Catharīna
            </div>
            Attamen animus eō fertur: atque hinc colligō hunc spīritum ā Deō proficīscī, quod tot iam annīs perseverat, et in diēs fit ācrior.
        </div>

        <div class="line-container" id="Eubulus.103">
            <div class="line-character">
                Eubulus
            </div>
            Immō mihi hoc nōmine suspectus est iste tuus spīritus, quod sīc repugnant optimī parentēs. Afflāsset et illōrum animōs Deus, sī pium esset quod mōlīris. Sed istum spīritum hausistī ex illīs nitōribus, quōs admodum puella vīdistī, ex blandīs virginum alloquiīs, ex affectū ergā veterēs sodālēs, ex cultū sacrō, ex caerimōniīs sānē quam speciōsīs, ex improbīs hortātibus stultōrum monachōrum, et quī in hoc tē venantur, ut largius pōtent. Sciunt patrem esse līberālem ac benignum: aut illum habēbunt convīvam, sed hāc lēge, ut sēcum adferat vīnum, quod decem strēnuīs pōtōribus sat sit: aut ipsī pōtābunt apud illum. Quāre tibi fuerim auctor, nē quid novī tentēs invītīs parentibus, in quōrum potestāte nōs Deus esse voluit.
        </div>

        <div class="line-container" id="Catharina.104">
            <div class="line-character">
                Catharīna
            </div>
            In hoc negōtiō pium est contemnere patrem et mātrem.
        </div>

        <div class="line-container" id="Eubulus.105">
            <div class="line-character">
                Eubulus
            </div>
            Chrīstī caussā pium est alicubī negligere patrem et mātrem: neque enim piē faciat, quī Chrīstiānus patrem ethnicum, cuius omne vītae praesidium pendeat ā fīliō, dēserat, sinatque perīre fame. Sī nōndum essēs professa Chrīstum in Baptismō, et parentēs vetārent tē baptīsārī, piē facerēs, sī Chrīstum praeferrēs impiīs parentibus. Aut sī nunc parentēs adigerent ad impietātem aut turpitūdinem, contemnenda esset illōrum auctōritās. Sed quid hoc ad collēgium? Et domī Chrīstum habēs. Nātūra dictat, Deus approbat, Paulus hortātur, lēgēs hūmānae sanciunt, ut fīliī obediant parentibus; et tū tē subdūcēs ab auctōritāte parentum optimōrum, ut prō vērō patre, tē dēdās factīciō, et prō vērā mātre, tibi adscīscās aliēnam: aut potius, ut prō parentibus tibi dominōs ac dominās adscīscās? Nam parentibus ita es obnoxia, ut tamen tē līberam esse velint. Unde et līberī vocantur fīliiīfamiliās, quod absint ā condiciōne servōrum. Nunc tē prō līberā tendis ultrō servam reddere. Chrīstiāna clēmentia māxima ex parte submōvit omnem illam veterum servitūtem, nisi quod in paucīs regiōnibus<a href="#footnote.11"><sup>(11)</sup></a> adhūc resident vestīgia. At inventum est sub praetextū religiōnis novum servitūtis genus, ut nunc sānē in plērīsque monastēriīs vīvitur. Nihil ibi licēbit, nisi ex praescrīptō; quidquid obvēnerit tibi, illīs accrēscet: sī quō pedem mōveris, retrahēris ē fugā, perinde quāsī parentem venēnō necāveris. Quōque sit ēvidentior servitūs, commūtant vestem, quam dēdēre parentēs, et ad exemplum prīscum eōrum, quī olim servōs essent mercātī, commūtant nōmen in baptismō inditum; ac prō Petrō sīve Iohanne, vocant Frānciscum aut Dominicum, aut Thōmam. Petrus dedit nōmen Chrīstō, et Dominicō initiandus vocātur Thōmās. Sī mīlitāris servus abiciat vestem ā dominō dātam, vidētur abdicāsse dominum; et nōs applaudimus illī, quī vestem accipit, quam Chrīstus omnium dominus nōn dedit: et ob hanc mūtātam gravius pūnitur, quam sī centiēs abiciat vestem imperātōris ac dominī suī, quae est mentis innocentia.
        </div>

        <div class="line-container" id="Catharina.106">
            <div class="line-character">
                Catharīna
            </div>
            Atquī hoc ipsum aiunt eximiī meritī, sī quis sē sponte dedit in hanc servitūtem.
        </div>

        <div class="line-container" id="Eubulus.107">
            <div class="line-character">
                Eubulus
            </div>
            Ista vērō doctrīna pharisaica est. Paulus contrā docet, ut quī līber vocātus sit, nē velit fierī servus, sed potius operam det, ut fiat līber. Atque hoc īnfēlīcior est servitūs, quod plūribus dominīs tibi serviendum sit, quod plērumque stultīs et improbīs, quod incertīs, ac subinde novīs. Illud mihi responde. Ēmancipant<a href="#footnote.12"><sup>(12)</sup></a> tē lēgēs ā iūre parentum?
        </div>

        <div class="line-container" id="Catharina.108">
            <div class="line-character">
                Catharīna
            </div>
            Nēquāquam.
        </div>

        <div class="line-container" id="Eubulus.109">
            <div class="line-character">
                Eubulus
            </div>
            Licetne igitur tibi emere aut vendere fundum invītīs parentibus?
        </div>

        <div class="line-container" id="Catharina.110">
            <div class="line-character">
                Catharīna
            </div>
            Minimē.
        </div>

        <div class="line-container" id="Eubulus.111">
            <div class="line-character">
                Eubulus
            </div>
            Unde igitur tibi iūs, ut tē ipsam dēdās nesciō quibus, invītīs parentibus? An nōn tū illīs cārissima, māximēque propria es possessiō?
        </div>

        <div class="line-container" id="Catharina.112">
            <div class="line-character">
                Catharīna
            </div>
            In negōtiō pietātis cessant nātūrae lēgēs.
        </div>

        <div class="line-container" id="Eubulus.113">
            <div class="line-character">
                Eubulus
            </div>
            Negōtium pietātis potissimum agitur in baptismō: hīc tantum agitur dē veste mūtandā, dēque genere vītae, quod per sē neque bonum est, neque malum. Iam illud mihi cōnsiderā, quantum commoditātum simul amittās cum lībertāte. Nunc tibi līberum est in tuō cubiculō legere, ōrāre, psallere, quantum et quandō grātum est animō tuō. Quod sī taedet cubiculī, licet audīre cantiōnēs ecclēsiasticās, adesse sacrīs, audīre sacrās conciōnēs: et sī quam vīderīs mātrōnam, aut virginem ēgregiē probam, ex eius colloquiō fierī meliōrem: sī quem virum īnsīgnī probītāte praeditum, ex eō discere, quod tē reddat meliōrem: licēbit et conciōnātōrem dēligere, quī pūrissimē Chrīstum doceat. Hās rēs omnēs ex quibus praecipuus est profectus ad vēram pietātem, amittis semel addicta collēgiō.
        </div>

        <div class="line-container" id="Catharina.114">
            <div class="line-character">
                Catharīna
            </div>
            Sed interim nōn erō monacha.
        </div>

        <div class="line-container" id="Eubulus.115">
            <div class="line-character">
                Eubulus
            </div>
            Adhūc tē movent nōmina? Rem ipsam perpendītō. Illī iactant obedientiam. Num ea laus tibi dēerit, sī obediās parentibus tuīs, quibus Deus iubet obedīrī? sī Episcopō tuō, et pāstōrī tuō? Num paupertātis, quum in parentum manibus sint omnia? Quamquam olim in sacrīs virginibus praecipuē laudābātur ā sānctīs virīs līberālitās in pauperēs: eam praestāre nōn poterant, sī nihil possidēbant. Porrō castitātī tuae nihil dēcēdet, etiam sī vīvās apud parentēs. Quid igitur superest? Vēlum, linea vestis ex intimā versā in extimam, caerimōniae quaedam, quae per sē nihil faciunt ad pietātem, neque quemquam commendant oculīs Chrīstī, quī spectat animī pūritātem.
        </div>

        <div class="line-container" id="Catharina.116">
            <div class="line-character">
                Catharīna
            </div>
            Nova praedicās.
        </div>

        <div class="line-container" id="Eubulus.117">
            <div class="line-character">
                Eubulus
            </div>
            Sed vērissima. Quum nōn sīs ēmancipāta ā iūre parentum, quum tibi iūs nōn sit vendendī vestem aut agrum, quō modō tibi iūs facis dēdendī tē in servitūtem aliēnam?
        </div>

        <div class="line-container" id="Catharina.118">
            <div class="line-character">
                Catharīna
            </div>
            Iūs parentum, ut aiunt, nōn impedit ingressum religiōnis.
        </div>

        <div class="line-container" id="Eubulus.119">
            <div class="line-character">
                Eubulus
            </div>
            In baptismō nōnne professa es religiōnem?
        </div>

        <div class="line-container" id="Catharina.120">
            <div class="line-character">
                Catharīna
            </div>
            Sum.
        </div>

        <div class="line-container" id="Eubulus.121">
            <div class="line-character">
                Eubulus
            </div>
            Nōnne religiōsī sunt quīcunque sequuntur praecepta Chrīstī?
        </div>

        <div class="line-container" id="Catharina.122">
            <div class="line-character">
                Catharīna
            </div>
            Māximē.
        </div>

        <div class="line-container" id="Eubulus.123">
            <div class="line-character">
                Eubulus
            </div>
            Quae est igitur ista nova religiō, quae facit irritum, quod et nātūrae lēx sānxit, et vetus lēx docuit, et Ēvangēlica lēx comprobāvit, et Apostolica doctrīna cōnfīrmāvit? Isthuc dēcrētum nōn est ā Deō prōditum, sed in monachōrum senātū repertum. Sīc dēfīniunt quīdam, et mātrimōnium esse rātum, quod īnsciīs, aut etiam invītīs parentibus inter puerum et puellam per verba dē praesentī (sīc enim illī loquuntur) contractum est. Atquī istud dogma, nec nātūrae sēnsus approbat, nec veterum lēgēs, nec Mōysēs ipse, nec Ēvangēlica aut Apostolica doctrīna.
        </div>

        <div class="line-container" id="Catharina.124">
            <div class="line-character">
                Catharīna
            </div>
            An igitur putās mihi nōn esse fās nūbere Chrīstō, nisi comprobantibus parentibus?
        </div>

        <div class="line-container" id="Eubulus.125">
            <div class="line-character">
                Eubulus
            </div>
            Iam, inquam, nūpsistī Chrīstō, et illī nūpsimus omnēs. Quae bis nūbit eidem virō? Tantum agitur dē locō, dē veste, dē caerimōniīs. Ob hās rēs nōn arbitror esse contemnendum iūs parentum. Et videndum est, nē, dum parās nūbere Chrīstō, nūbās aliīs<a href="#footnote.13"><sup>(13)</sup></a>.
        </div>

        <div class="line-container" id="Catharina.126">
            <div class="line-character">
                Catharīna
            </div>
            At istī praedicant nihil esse sānctius, quam hīc contemnere parentēs.
        </div>

        <div class="line-container" id="Eubulus.127">
            <div class="line-character">
                Eubulus
            </div>
            Ab istīs igitur doctōribus exige, ut prōferant aliquem ē sacrīs librīs locum, quī hoc doceat: quod sī nōn poterunt, iubētō eōs ēbibere calicem vīnī Belnēnsis<a href="#footnote.14"><sup>(14)</sup></a>; hoc poterunt. Ab impiīs parentibus ad Chrīstum cōnfugere pietātis est. Sed ā piīs ad monachismum, hoc est, (quod nōn rārō ūsū venit) ā probīs ad improbōs, quae, rogō, pietās est? Quamquam et olim ad Chrīstum ā pāgānismō conversus, īdololatrīs parentibus dēbēbat obsequium, quātēnus citrā pietātis iactūram fierī poterat.
        </div>

        <div class="line-container" id="Catharina.128">
            <div class="line-character">
                Catharīna
            </div>
            Damnās igitur hoc tōtum vītae īnstitūtum?
        </div>

        <div class="line-container" id="Eubulus.129">
            <div class="line-character">
                Eubulus
            </div>
            Nēquāquam. Vērum quemadmodum nēminī suādēre velim, ut, quae sē in hoc vītae genus coniecit, luctētur ēmergere: ita nōn dubitem hortārī puellās omnēs, praesertim indolis generōsae, nē sē temerē eō praecipitent, unde post sēsē nōn possint explicāre, praesertim quum in ipsīs collēgiīs saepe gravius perīclitētur virgīnitās, ac domī praestāre valeās, quidquid ibi praestātur.
        </div>

        <div class="line-container" id="Catharina.130">
            <div class="line-character">
                Catharīna
            </div>
            Urgēs tū quidem multīs ac māgnīs argūmentīs; tamen hic affectus meus eximī nōn potest.
        </div>

        <div class="line-container" id="Eubulus.131">
            <div class="line-character">
                Eubulus
            </div>
            Sī nōn persuādeō, quod tamen optārim, saltem illud fac memineris, Eubulum monuisse. Interim prō meō in tē amōre precor, ut tuus iste affectus fēlīcior sit meō cōnsiliō.
        </div>

    </div>

        <div class="footnotes">
            <h3>Footnotes</h3>

            <div class="footnote" id="footnote.1">
                <a href="#Title">(1)</a>. * Id est. Abhorrēns ā nūptiīs.
            </div>

            <div class="footnote" id="footnote.2">
                <a href="#Character.Eubulus">(2)</a>. Eubulus] Bonus cōnsultor. Quī bene cōnsulat, εὖ, bene, βουλή, cōnsilium.
            </div>

            <div class="footnote" id="footnote.3">
                <a href="#Eubulus.19">(3)</a>. Tūtō dēpōnēs] Dēpōnit magīstrātum quī sē abdicat magīstrātū: dēpōnit pignus quī certat & dēpōnit, quī rem suam servandam tradit aliēnae fideī. Sīc Horātius, Quicquid habēs, age, dēpone tūtīs auribus.
            </div>

            <div class="footnote" id="footnote.4">
                <a href="#Eubulus.57">(4)</a>. Dēpone in sinum meum] Id est sēcrētō committe tacitūrō.
            </div>

            <div class="footnote" id="footnote.5">
                <a href="#Eubulus.63">(5)</a>. Prō thēsaurō] Prōverbium, quum aliud invēnitur, quam expectābātur.
            </div>

            <div class="footnote" id="footnote.6">
                <a href="#Catharina.80">(6)</a>. Chrȳsercium] Fictītium nōmen est. Vidētur innuere collēgium, quod est Goudae iūxtā claustrum, quō nāvēs exclūduntur aut admittuntur.
            </div>

            <div class="footnote" id="footnote.7">
                <a href="#Eubulus.85">(7)</a>. Prōselytam] Ad verbum quae ex Chrīstī verbīs in prōfessiōnem & sectam monachōrum, inque illōrum verba iūrāvit. Allūsum simul ad locum Matt. 23.
            </div>

            <div class="footnote" id="footnote.8">
                <a href="#Eubulus.93">(8)</a>. Vēlum] Flammea, quā vēlābantur Sacerdōtēs & virginēs vestālēs.
            </div>

            <div class="footnote" id="footnote.9">
                <a href="#Eubulus.95">(9)</a>. Ēlogium] Titulus meritī, quī solet addī in lēgātīs, aut in mūnere. Ego scrībendum arbitror ēllogium, ab impūtandō, quamquam reclamantibus cōdicibus.
            </div>

            <div class="footnote" id="footnote.10">
                <a href="#Eubulus.99">(10)</a>. Sapphūs] Genitīvus est Graecus, sīcut διδούς. Huius ingenium mīrē praedicātur, sed mōrēs īnfāmantur, quī fuerit τριβάς. Id enim tēctē sīgnificātum est.
            </div>

            <div class="footnote" id="footnote.11">
                <a href="#Eubulus.105">(11)</a>. In paucīs regiōnibus] Nescit servitūtem nōbilis illa meritō dicta Franciae: in VVestphaliā & in nōnnūllīs Germāniae partibus adhūc est servōrum genus. Venetiīs venduntur Maurī & Maurae, nōn aliter quam bovēs.
            </div>

            <div class="footnote" id="footnote.12">
                <a href="#Eubulus.107">(12)</a>. Ēmancipant] Hoc est, manū mittunt, līberē vīvere sinunt.
            </div>

            <div class="footnote" id="footnote.13">
                <a href="#Eubulus.125">(13)</a>. Nūbās aliīs] Hoc dīcit propter collēgia virginum, quae nōn vīvunt iūxtā rēgulam in quibus nōnnunquam, proh dolor! ūna nūbit multīs.
            </div>

            <div class="footnote" id="footnote.14">
                <a href="#Eubulus.127">(14)</a>. Belnēnsis] Belna oppidum in ducātū Burgundiae, ubi vīna laudātissima.
            </div>

        </div>

</body>

</html>