---
title: Colloquia Familiaria - Colloquium Trīcēsimum Sextum
subtitle: Convīvium Poëticum
type: Colloquium
author: Erasmus
collection: Colloquia Familiaria
topic: A Poetic Banquet - Literary Discussion and Games
difficulty: Advanced
sequence: "036"
character_count: 9
permalink: /erasmus/colloquia-familiaria-convivium-poeticum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-common.css" />
    <link rel="stylesheet" href="/style-reading.css" />
    
</head>

<body>
    <div class="navbar">
        <div class="navbar-inner">
            <a href="/" class="navbar-item btn"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="navbar-item btn">{{ page.author }}</a>
            <span class="navbar-dynamic">{{ page.title }}</span>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Hilārius, Leōnardus, Cratō, Convīvae, Margārēta, Carīnus, Eubulus, Sbrūlius, Parthēnius, Mūs servus Hilāriī
        </div>

        <div class="line-container" id="Hilarius.1">
            <div class="line-character">
                Hilārius
            </div>
            Levis apparātus<a href="#footnote.1"><sup>(1)</sup></a>, animus est lautissimus.
        </div>

        <div class="line-container" id="Leonardus.2">
            <div class="line-character">
                Leōnardus
            </div>
            Coenam sinistrō es auspicātus ōmine.
        </div>

        <div class="line-container" id="Hilarius.3">
            <div class="line-character">
                Hilārius
            </div>
            Immō absit ōmen trīste. Sed cūr hoc putās?
        </div>

        <div class="line-container" id="Leonardus.4">
            <div class="line-character">
                Leōnardus
            </div>
            Cruentī iambī haud congruunt convīviō.
        </div>

        <div class="line-container" id="Crato.5">
            <div class="line-character">
                Cratō
            </div>
            Euge, certum est adesse Mūsās; effluunt carmina imprudentibus.
        </div>

        <div class="line-container" id="Hilarius.6">
            <div class="line-character">
                Hilārius
            </div>
            Sī rotātilēs trochaeos māvelīs, en accipe: Vīlis apparātus hēic est, animus est lautissimus. Quanquam et iambī, ōlim ad rīxās ac pugnās nātī, post didicērunt omnī servīre mātēriae. Ō pepōnēs, habētis pepōnēs in hortō nostrō nātōs. En lactūcās sēssilēs<a href="#footnote.2"><sup>(2)</sup></a>, succō tenerrimō, suō nōmine respondentēs. Hās dēliciās quis sānus nōn praeferat aprīs, muraenīs et attagenīs?
        </div>

        <div class="line-container" id="Crato.7">
            <div class="line-character">
                Cratō
            </div>
            Sī licet in convīviō poëticō vēra loquī, quās tū lactūcās vocās, bētae<a href="#footnote.3"><sup>(3)</sup></a> sunt.
        </div>

        <div class="line-container" id="Hilarius.8">
            <div class="line-character">
                Hilārius
            </div>
            Hoc ōmen āvertant superī.
        </div>

        <div class="line-container" id="Crato.9">
            <div class="line-character">
                Cratō
            </div>
            Sīc rēs habet, vidē figūram. Tum ubi succus lacteus, ubi mollēs acūleī?
        </div>

        <div class="line-container" id="Hilarius.10">
            <div class="line-character">
                Hilārius
            </div>
            Facis ut addubitēm. Heus accerse hūc famulam. Margārēta, Tīsiphonē, quid tibi vēnit in mentem, ut prō lactūcīs nōbīs appōnerēs bētās?
        </div>

        <div class="line-container" id="Margareta.11">
            <div class="line-character">
                Margārēta
            </div>
            Datā operā fēcī.
        </div>

        <div class="line-container" id="Hilarius.12">
            <div class="line-character">
                Hilārius
            </div>
            Quid ais, venēfica?
        </div>

        <div class="line-container" id="Margareta.13">
            <div class="line-character">
                Margārēta
            </div>
            Volēbam experīrī, an inter tot poëtās esset, quī lactūcam dīgnōsceret ā bētā: nam sciō tē nōn posse dīgnōscere. Dīcite mihi bonā fidē, quis animadvertit esse bētās?
        </div>

        <div class="line-container" id="Convivae.14">
            <div class="line-character">
                Convīvae
            </div>
            Cratō.
        </div>

        <div class="line-container" id="Margareta.15">
            <div class="line-character">
                Margārēta
            </div>
            Facile dīvīnābam nōn fuisse poëtam.
        </div>

        <div class="line-container" id="Hilarius.16">
            <div class="line-character">
                Hilārius
            </div>
            Sī quid tāle posthāc dēsīgnāris, ego tē prō Margārētā vocābō Bliteam.
        </div>

        <div class="line-container" id="Convivae.17">
            <div class="line-character">
                Convīvae
            </div>
            Hā hā hae.
        </div>

        <div class="line-container" id="Margareta.18">
            <div class="line-character">
                Margārēta
            </div>
            Istae nōmenculātūrae nec obēsiōrem mē reddunt, nec macilentiōrem: saepe viciēs in diē mihi commūtat nōmen. Ubi quid cupit ēblandīrī, vocat mē Galateam<a href="#footnote.4"><sup>(4)</sup></a>, Euterpēn, Calliopēn, Callirrhoēn, Melissam, Venerem, Minervam, quid nōn? Ubi quid stomachātur, repente fiō Tīsiphonē, Megaera, Alēctō, Mēdūsa, Baucis, aut aliud, quidquid illī suggēserit splendida bīlis<a href="#footnote.5"><sup>(5)</sup></a>.
        </div>

        <div class="line-container" id="Hilarius.19">
            <div class="line-character">
                Hilārius
            </div>
            Abī hinc cum tuīs bētīs, Blitea.
        </div>

        <div class="line-container" id="Margareta.20">
            <div class="line-character">
                Margārēta
            </div>
            Quōrsum attinēbat hūc ēvocāre?
        </div>

        <div class="line-container" id="Hilarius.21">
            <div class="line-character">
                Hilārius
            </div>
            Ut redīrēs unde vēnerās.
        </div>

        <div class="line-container" id="Margareta.22">
            <div class="line-character">
                Margārēta
            </div>
            Vetus dictum est: Prōclīvius est ēvocāre cacodaemonem, quam abigere.
        </div>

        <div class="line-container" id="Convivae.23">
            <div class="line-character">
                Convīvae
            </div>
            Hā hā hae, appositē. Ubi tibi rēs habet, Hilārī, opus est aliquō carmine magicō, quō illam hinc abigās.
        </div>

        <div class="line-container" id="Hilarius.24">
            <div class="line-character">
                Hilārius
            </div>
            Habeō in promptū: Φεύγετε, κανθαρίδες λύκος ἄγριος ὔμμε διώκει<a href="#footnote.6"><sup>(6)</sup></a>
        </div>

        <div class="line-container" id="Margareta.25">
            <div class="line-character">
                Margārēta
            </div>
            Quid ais, Aesōpe?
        </div>

        <div class="line-container" id="Crato.26">
            <div class="line-character">
                Cratō
            </div>
            Cavē tibi, Hilārī, impinget colaphum; sīc abēgistī tuō Graecō carmine. Ō magum ēgregium!
        </div>

        <div class="line-container" id="Hilarius.27">
            <div class="line-character">
                Hilārius
            </div>
            Quid tū crēdis, Cratō, esse hanc? Ego tālī carmine abēgissem decem māgnōs cacodaemonēs.
        </div>

        <div class="line-container" id="Margareta.28">
            <div class="line-character">
                Margārēta
            </div>
            Pilī nōn faciō tuōs versūs Graecānicōs.
        </div>

        <div class="line-container" id="Hilarius.29">
            <div class="line-character">
                Hilārius
            </div>
            Adhibendus est igitur, ut videō, bombus magicus aut, sī nec hic sūfficiet, Mercuriī caduceum<a href="#footnote.7"><sup>(7)</sup></a>.
        </div>

        <div class="line-container" id="Crato.30">
            <div class="line-character">
                Cratō
            </div>
            Mea Margārēta, scis poëtārum genus esse afflātum, nōn ausim dīcere furiōsum: rogō tē, ut istam rīxam in aliud tempus prōrogēs, nōsque hāc coenā vel meā caussā, suāviter tractēs.
        </div>

        <div class="line-container" id="Margareta.31">
            <div class="line-character">
                Margārēta
            </div>
            Quid mihi cum istīus versiculīs? Saepenumerō, quum est eundum ad macellum, nōn habet, quod numeret, et interim cantillat versiculōs.
        </div>

        <div class="line-container" id="Crato.32">
            <div class="line-character">
                Cratō
            </div>
            Sīc sunt poëtae, sed age fac sōdēs, quod dīcō.
        </div>

        <div class="line-container" id="Margareta.33">
            <div class="line-character">
                Margārēta
            </div>
            Equidem faciam in tuam grātiam, quoniam nōvī tē probum, quī numquam contriveris cerebrum tuum in eiusmodī dēlīrāmentīs: ac dēmīror, quō fātō in hunc incideris chorum.
        </div>

        <div class="line-container" id="Crato.34">
            <div class="line-character">
                Cratō
            </div>
            Unde id coniectās?
        </div>

        <div class="line-container" id="Margareta.35">
            <div class="line-character">
                Margārēta
            </div>
            Quia nāsus obēsior, et oculī nitentēs, et corpus succulentum. Nunc mihi hūius nāsum contemplāre, et rīsum Sardōnium.
        </div>

        <div class="line-container" id="Crato.36">
            <div class="line-character">
                Cratō
            </div>
            Sed obsecrō, meum suāvium, ut istam īram mihi condōnēs.
        </div>

        <div class="line-container" id="Margareta.37">
            <div class="line-character">
                Margārēta
            </div>
            Abeō: nec postulō, ut quisquam cēterōrum hoc nōmine mihi grātiās agat.
        </div>

        <div class="line-container" id="Hilarius.38">
            <div class="line-character">
                Hilārius
            </div>
            Abiitne iam?
        </div>

        <div class="line-container" id="Margareta.39">
            <div class="line-character">
                Margārēta
            </div>
            Nōn tam procul, quīn audiat tē.
        </div>

        <div class="line-container" id="Mus.40">
            <div class="line-character">
                Mūs
            </div>
            Iam est in culīnā, sēcum nesciō quid murmurāns.
        </div>

        <div class="line-container" id="Carinus.41">
            <div class="line-character">
                Carīnus
            </div>
            Famulam habēs minimē mūtam.
        </div>
        <div class="line-container" id="Hilarius.42">
            <div class="line-character">
                Hilārius
            </div>
            Āiunt bonam famulam oportēre tribus dōtibus esse praedītam, ut sit fidēlis, ut sit dēfōrmis, ut sit ferōx, quam vulgō malam vocant. Fidēlis nōn dīminuit rem, dēfōrmem nōn ambiunt procī, ferōx facile tuētur iūs herī suī. Nam aliquotiēs opus est nōn sōlum linguā, vērum etiam manibus. Haec mea ē tribus duās habet virtūtēs, dēfōrmis iūxtā ac mala; dē fidē dubitō.
        </div>

        <div class="line-container" id="Crato.43">
            <div class="line-character">
                Cratō
            </div>
            Linguam audīvimus, sed ego metuēbam tibi ā manibus.
        </div>

        <div class="line-container" id="Hilarius.44">
            <div class="line-character">
                Hilārius
            </div>
            Admōvēte manūs pepōnibus, dē lactūcīs āctum est. Etenim, sī nunc iuberem appōnī lactūcās, sat sciō carduōs appōneret. Sunt et melōnēs, sī quis hoc genere magis capitur. En fīcī recentēs: modō decerptōs ā mātre, testātur lac in pedunculō. Ā fīcīs solet aqua sūmī, nē quid oblīment stomachum: en habētis ē limpidissimō fonticulō vīvam ac frīgidissimam, ūtilem et vīnō dīluendō.
        </div>

        <div class="line-container" id="Crato.45">
            <div class="line-character">
                Cratō
            </div>
            At ego nesciō, utrum utrō dīluam, vīnum aquā, an aquam vīnō, adeō mihi vīnum hoc vidētur haustum ex eōdem fonticulō Mūsārum.
        </div>

        <div class="line-container" id="Hilarius.46">
            <div class="line-character">
                Hilārius
            </div>
            Tāle vīnum conducit acuendīs ingeniīs poëtārum. Vōs crassī crassīs dēlectāminī.
        </div>

        <div class="line-container" id="Crato.47">
            <div class="line-character">
                Cratō
            </div>
            Utinam Crassus essem ille beātus.
        </div>

        <div class="line-container" id="Hilarius.48">
            <div class="line-character">
                Hilārius
            </div>
            Ego mālim esse Codrus aut Ennius. Quandōquidem mihi contigit habēre convīvās tam multōs, tamque īnsīgniter ērudītōs, nōn committam, ut nihilō doctior eōs dīmittam. Est locus in prōlogō Eunuchī, quī multōs torquet. Nam plērīque cōdicēs sīc habent:
        </div>

        <div class="line-container" id="Hilarius.49">
            <div class="line-character">
                Hilārius
            </div>
            <div class="line-poetry">
            Sīc exīstimet, sciat,<br>
            Respōnsum, nōn dictum esse, quia laesit prior,<br>
            Quī bene vertendō, et eās dēscrībendō male, etc.
            </div>
        </div>

        <div class="line-container" id="Hilarius.50">
            <div class="line-character">
                Hilārius
            </div>
            In hīs verbīs dēsīderō sēnsum argūtum ac Terentiō dignum. Nec enim ideō laesit prior, quia male vertit Graecās fābulās: sed quia Terentiānās carpserat.
        </div>

        <div class="line-container" id="Eubulus.51">
            <div class="line-character">
                Eubulus
            </div>
            Iūxtā vulgō iactātum prōverbium: Quī pessimē canit, prīmus incipiet. Quum essem Londinī apud Thomam Linacrum, virum sīc in omnī genere philosophiae doctissimum, ut nihilō sēcius hās grammaticōrum minūtiās ad unguem calleat, ostendit mihi cōdicem mīrā vetustāte, in quō sīc habēbātur scrīptum:
        </div>

        <div class="line-container" id="Eubulus.52">
            <div class="line-character">
                Eubulus
            </div>
            <div class="line-poetry">
            Sīc exīstimet, sciat,<br>
            Respōnsum, nōn dictum esse, quāle sit, prius<br>
            Quī bene vertendō, et eās dēscrībendō male,<br>
            Ex Graecīs bonīs, Latīnās fēcit nōn bonās.<br>
            Īdem Menandrī Phasma nunc nūper dedit.
        </div>
        </div>

        <div class="line-container" id="Eubulus.53">
            <div class="line-character">
                Eubulus
            </div>
            Sīc autem ōrdinandus est sermō, ut <i>quāle sit</i> indicet subīciendum exemplum priōris dictī. Minitābātur sē vicissim reprehēnsūrum aliquid in fābulīs ēius, ā quō fuerat reprehēnsus. Atque hoc negat vidērī dēbēre convīcium, sed respōnsum. Quī lacessit, iacit dictum: quī regerit lacessītus, respondet. Hūius reī prōmittit exemplum. <i>quāle sit</i>, quod Graecīs dīcitur οἷον, Latīnīs <i>quod genus</i>, aut <i>velutī</i>, sīve <i>vidēlicet</i>, aut <i>putā</i>. Deinde subīcit reprehēnsiōnem, in quā <i>prius</i>, adverbium, respondet ad alterum adverbium, <i>velutī</i> dīversum, quod sequitur, <i>nūper</i>: quemadmodum prōnōmen, <i>quī</i>, respondet ad dictiōnem, <i>īdem</i>. Veterēs enim Lavinīī fābulās in tōtum damnat, quoniam iam exciderant ex hominum memoriā. In hīs quās nūper dedisset, certa nōtat loca. Mihi vidētur haec germāna lēctiō, vērusque Cōmicī sēnsus, nisi quid dissentit sēnātus populusque poëticus.
        </div>

        <div class="line-container" id="Convivae.54">
            <div class="line-character">
                Convīvae
            </div>
            Immō pedibus omnēs in tuam discēdimus sententiam.
        </div>

        <div class="line-container" id="Eubulus.55">
            <div class="line-character">
                Eubulus
            </div>
            At ego vicissim ā vōbīs quiddam leve ac facillimum discere cupiam; quō pactō metiendus sit hic versiculus:
        </div>

        <div class="line-container" id="Eubulus.56">
            <div class="line-character">
                Eubulus
            </div>
            Ex Graecīs bonīs Latīnās fēcit nōn bonās.
        </div>

        <div class="line-container" id="Eubulus.57">
            <div class="line-character">
                Eubulus
            </div>
            Mīcāte digitīs<a href="#footnote.8"><sup>(8)</sup></a>.
        </div>

        <div class="line-container" id="Hilarius.58">
            <div class="line-character">
                Hilārius
            </div>
            Opīnor mōre veterum ēlīdī, <i>s</i>, ut secundō locō sit anapaestus.
        </div>

        <div class="line-container" id="Eubulus.59">
            <div class="line-character">
                Eubulus
            </div>
            Accēderem, nisi cāsus auferendī dēsineret in <i>is</i>, nātūrā longam. Itaque submōtā cōnsonante, nihilō minus manet longa vōcālis.
        </div>

        <div class="line-container" id="Hilarius.60">
            <div class="line-character">
                Hilārius
            </div>
            Vēra praedicās.
        </div>

        <div class="line-container" id="Crato.61">
            <div class="line-character">
                Cratō
            </div>
            Sī quis illiterātus et ignōtus ingrederētur, plānē crēderet nōs inter nōs micātiōne digitōrum rūsticōrum lūdum renovāre.
        </div>

        <div class="line-container" id="Leonardus.62">
            <div class="line-character">
                Leōnardus
            </div>
            Nōs, quantum videō, frūstrā micāmus digitīs. Tū, sī potes, expedī.
        </div>

        <div class="line-container" id="Eubulus.63">
            <div class="line-character">
                Eubulus
            </div>
            Vidēte quantula rēs nōnnunquam torquet hominēs, etiam ērudītōs: praepositiō <i>ex</i> pertinet ad fīnem carminis praecēdentis:
        </div>

        <div class="line-container" id="Eubulus.64">
            <div class="line-character">
                Eubulus
            </div>
            <div class="line-poetry">
            Quī bene vertendō, et eās dēscrībendō male ex<br>
            Graecīs bonīs Latīnās fēcit nōn bonās.
        </div>
        </div>

        <div class="line-container" id="Eubulus.65">
            <div class="line-character">
                Eubulus
            </div>
            Ita nihil est scrupulī.
        </div>

        <div class="line-container" id="Leonardus.66">
            <div class="line-character">
                Leōnardus
            </div>
            Sīc est, per Mūsās.
        </div>

        <div class="line-container" id="Carinus.67">
            <div class="line-character">
                Carīnus
            </div>
            Quandōquidem coepimus micāre digitīs, velim ut aliquis mihi versum hunc ex Andriā dīgerat in suōs pedēs:
        </div>

        <div class="line-container" id="Carinus.68">
            <div class="line-character">
                Carīnus
            </div>
            Sine invidiā laudem inveniās, et amīcōs parēs.
        </div>

        <div class="line-container" id="Carinus.69">
            <div class="line-character">
                Carīnus
            </div>
            Nam mihi saepe tentantī nōn successit.
        </div>

        <div class="line-container" id="Leonardus.70">
            <div class="line-character">
                Leōnardus
            </div>
            <i>Sine in</i> iambus est: <i>vidiā</i> anapaestus: <i>laudem in</i>, spondaeus: <i>veniās</i>, anapaestus: <i>et amī</i>, rursus anapaestus.
        </div>

        <div class="line-container" id="Carinus.71">
            <div class="line-character">
                Carīnus
            </div>
            Habēs iam pedēs quīnque, et supersunt trēs syllabae, quārum prīma est longa: ut nec iambum facere possīs, aut tribrachyn.
        </div>

        <div class="line-container" id="Leonardus.72">
            <div class="line-character">
                Leōnardus
            </div>
            Profectō vēra praedicās. Haerēmus in vadō: quis nōs expediet?
        </div>

        <div class="line-container" id="Eubulus.73">
            <div class="line-character">
                Eubulus
            </div>
            Nēmō melius, quam quī indūxit in hoc vadum. Age, Carīne, nē cēla, sī quid habēs, inter candidōs amīculōs.
        </div>

        <div class="line-container" id="Carinus.74">
            <div class="line-character">
                Carīnus
            </div>
            Nisi mē fallit memoria, videor mihi quiddam tāle lēgisse apud Prīsciānum, quī docet, apud Latīnōs Cōmicōs, <i>v</i>, cōnsonantem perinde ēlīdī ut vōcālem, quemadmodum frequenter in hāc dictiōne, <i>enimverō</i>, sīc ut pars <i>enie</i> faciat anapaestum.
        </div>

        <div class="line-container" id="Leonardus.75">
            <div class="line-character">
                Leōnardus
            </div>
            Itaque metīre nōbīs.
        </div>

        <div class="line-container" id="Carinus.76">
            <div class="line-character">
                Carīnus
            </div>
            Faciam. <i>Sine inidī</i>, proceleusmaticus est: nisi māvīs, ēlīdī, <i>i</i>, per synaeresin: ut quum Vergilius, <i>aureō</i>, pōnit in fīne carminis herōicī, prō <i>aurō</i>; quod sī placet, erit prīmō locō tribrachys; <i>ā lau</i> spondaeus est; <i>d'invenī</i>, dactylus: <i>ās et a</i>, dactylus: <i>mīcōs</i>, spondaeus: <i>parēs</i>, iambus.
        </div>

        <div class="line-container" id="Sbrulius.77">
            <div class="line-character">
                Sbrūlius
            </div>
            Carīnus nōs explicuit ex hoc sānē vadō. Sed est in eādem scēnā locus, quem haud sciō an quisquam animadverterit.
        </div>

        <div class="line-container" id="Hilarius.78">
            <div class="line-character">
                Hilārius
            </div>
            Obsecrō, prōfer.
        </div>

        <div class="line-container" id="Sbrulius.79">
            <div class="line-character">
                Sbrūlius
            </div>
            Illīc hunc in modum loquitur Simō:
        </div>

        <div class="line-container" id="Sbrulius.80">
            <div class="line-character">
                Sbrūlius
            </div>
            Sine ut ēveniat, quod volō,<br>
            In Pamphilō ut nihil sit morae, restat Chrēmēs.
        </div>

        <div class="line-container" id="Hilarius.81">
            <div class="line-character">
                Hilārius
            </div>
            Quid hēic tē offendit?
        </div>

        <div class="line-container" id="Sbrulius.82">
            <div class="line-character">
                Sbrūlius
            </div>
            Quum <i>Sine</i>, sit minitantis, nihil hic sequitur, quod faciat ad minās. Proinde suspīcor ā poëtā scrīptum fuisse, <i>Sīn ēveniat, quod volō;</i> ut <i>Sīn</i> respondeat ad <i>Sī</i>, quod praecessit: <i>Sī propter amōrem uxōrem nōlit dūcere</i>. Prōpōnit enim senex duās partēs inter sē dīversās. Sī Pamphilus ob amōrem Glyceriī recūsat nūptiās, erit quod cum illō expostulem: sīn ille nōn recūsārit, tum mihi restat exōrandus Chrēmēs. Porrō hyperbaton longius fēcit interpellātiō Sōsiae, et stomachus Simōnis in Dāvum.
        </div>
        <div class="line-container" id="Hilarius.83">
            <div class="line-character">
                Hilārius
            </div>
            Mūs, porrige mihi cōdicem.
        </div>

        <div class="line-container" id="Crato.84">
            <div class="line-character">
                Cratō
            </div>
            Committis tū mūrī cōdicem?
        </div>

        <div class="line-container" id="Hilarius.85">
            <div class="line-character">
                Hilārius
            </div>
            Tūtius, quam vīnum. Dispeream nisi vērum dīxit Sbrūlius.
        </div>

        <div class="line-container" id="Parthenius.86">
            <div class="line-character">
                Parthēnius
            </div>
            Trāde mihi cōdicem, ut ostendam alium scrupulum. In prōlogō Eunuchī versus hic nōn cōnstat:
        </div>

        <div class="line-container" id="Parthenius.87">
            <div class="line-character">
                Parthēnius
            </div>
            Habeō alia multa, quae nunc condōnābuntur.
        </div>

        <div class="line-container" id="Parthenius.88">
            <div class="line-character">
                Parthēnius
            </div>
            Quanquam enim Cōmicī, Latīnī praecipuē, sūmunt sibi multam lībertātem in hoc genere carminis, tamen nūsquam meminī illōs senārium claudere spondēō: nisi forte legendum est, <i>Condōnābitur</i> ἀπροσώπως<a href="#footnote.9"><sup>(9)</sup></a>, aut, <i>Condōnābimus</i>, mūtātō numerō persōnae.
        </div>

        <div class="line-container" id="Margareta.89">
            <div class="line-character">
                Margārēta
            </div>
            Ō mōrēs vērē poëticōs! In ipsō līmine convīviī micant digitīs, et librum adhibent. Lūsus et litterās praestat servāre in mēnsās secundās.
        </div>

        <div class="line-container" id="Crato.90">
            <div class="line-character">
                Cratō
            </div>
            Nōn omnīnō pessimum cōnsilium dat Margārēta; obtemperābitur: plācātō stomachō revocābimus lūsum, interim digitīs micābimus in discō.
        </div>

        <div class="line-container" id="Hilarius.91">
            <div class="line-character">
                Hilārius
            </div>
            Vidēte luxum poëticum. Habētis triplex ōvōrum genus, elīxa, assa, frīxa: omnia recentissima sunt, intrā bīduum nāta.
        </div>

        <div class="line-container" id="Parthenius.92">
            <div class="line-character">
                Parthēnius
            </div>
            Ego būtȳrī ēsum nōn ferō: sī frīxa sunt oleō, perplacēbunt.
        </div>

        <div class="line-container" id="Hilarius.93">
            <div class="line-character">
                Hilārius
            </div>
            Abī, puer, disce ex Margārētā, in utrō frīxa sint.
        </div>

        <div class="line-container" id="Mus.94">
            <div class="line-character">
                Mūs
            </div>
            In neutrō, inquit.
        </div>

        <div class="line-container" id="Hilarius.95">
            <div class="line-character">
                Hilārius
            </div>
            Nec in būtȳrō nec in oleō? In quō igitur?
        </div>

        <div class="line-container" id="Mus.96">
            <div class="line-character">
                Mūs
            </div>
            In līxīviō, ut ait.
        </div>

        <div class="line-container" id="Crato.97">
            <div class="line-character">
                Cratō
            </div>
            Quālis percūnctātiō, tālis respōnsiō. Quid negōtiī est dīgnōscere būtȳrum ab oleō?
        </div>

        <div class="line-container" id="Carinus.98">
            <div class="line-character">
                Carīnus
            </div>
            Praesertim hīs, quī tam facile discernunt lactūcam ā bētā.
        </div>

        <div class="line-container" id="Hilarius.99">
            <div class="line-character">
                Hilārius
            </div>
            Habētis ōvātiōnem, sequētur aliquandō triumphus. Heus, puer, circumfer oculōs. Nihilne vidēs hēic deesse?
        </div>

        <div class="line-container" id="Mus.100">
            <div class="line-character">
                Mūs
            </div>
            Permulta.
        </div>

        <div class="line-container" id="Hilarius.101">
            <div class="line-character">
                Hilārius
            </div>
            Haec ōva dēsīderant condīmentum, quō temperētur calor.
        </div>

        <div class="line-container" id="Mus.102">
            <div class="line-character">
                Mūs
            </div>
            Quod vīs?
        </div>

        <div class="line-container" id="Hilarius.103">
            <div class="line-character">
                Hilārius
            </div>
            Dīc ut ex contūsīs vītis claviculīs<a href="#footnote.10"><sup>(10)</sup></a> mittat nōbīs succum.
        </div>

        <div class="line-container" id="Mus.104">
            <div class="line-character">
                Mūs
            </div>
            Dīcam.
        </div>

        <div class="line-container" id="Hilarius.105">
            <div class="line-character">
                Hilārius
            </div>
            Quid hūc redis inānis?
        </div>

        <div class="line-container" id="Mus.106">
            <div class="line-character">
                Mūs
            </div>
            Negat ē clāvīs<a href="#footnote.11"><sup>(11)</sup></a> succum exprimī solēre.
        </div>

        <div class="line-container" id="Hilarius.107">
            <div class="line-character">
                Hilārius
            </div>
            Ō famulam!
        </div>

        <div class="line-container" id="Sbrulius.108">
            <div class="line-character">
                Sbrūlius
            </div>
            Certē fābulīs condiēmus ōva nostra. In Epōdīs Horātiānīs offendī locum quendam, nōn dēprāvātum, quod ad scrīptūram attinet, sed dēprāvātē interpretātum, nec ā Mancīnellō sōlum, cēterīsque recentiōribus, vērum etiam ab ipsō Porphyriōne. Locus est in carmine, quō canit palinōdiam Canīdiae venēficae:
        </div>

        <div class="line-container" id="Sbrulius.109">
            <div class="line-character">
                Sbrūlius
            </div>
            <div class="line-poetry">
            Tuusque venter Pactumēius, et tuō<br>
            Cruōre rubrōs obstetrīx pannōs lāvit,<br>
            Utcunque fortis exīlis puerpera.
        </div>
        </div>

        <div class="line-container" id="Sbrulius.110">
            <div class="line-character">
                Sbrūlius
            </div>
            Exīstimant enim omnēs hēic, <i>Exīlis</i>, nōmen esse, quum sit verbum. Adscrībam verba Porphyriōnis, sī tamen illīus esse crēdendum est: <i>Exīlem</i> autem, inquit, sub illā speciē, quasi puerperiō facta sit dēfōrmis: per exīlitātem corporis maciem nātūrālem dīcit. Pudendus lāpsus, sī vir tantus nōn sēnsit, metrī lēgem reclāmāre huic sēnsuī. Neque enim quārtus locus admittit spondaeum. Vērum poëta iocātur, illam vērē peperisse, quanquam nōn diū languisset ac dēcubisset ā partū, sed statim exsilisset ē lectō, quemadmodum solent quaedam fortēs puerperae.
        </div>

        <div class="line-container" id="Hilarius.111">
            <div class="line-character">
                Hilārius
            </div>
            Habēmus tibi grātiam, Sbrūlī, quī tam lautē condiēris ōva nostra.
        </div>

        <div class="line-container" id="Leonardus.112">
            <div class="line-character">
                Leōnardus
            </div>
            Istī nōn dissimile est, quod legitur in prīmō Ōdārum librō. Ōdae initium est: <i>Tū nē quaesieris</i>. Sīc autem habet cōnstāns lēctiō: <i>Neu Babylōniōs Tentāris numerōs, ut melius quidquid erit patī</i>. Hunc locum ita trānseunt veterēs interpretēs, quasi nihil habeat scrupulī: sōlus Mancīnellus sentiēns ōrātiōnem imperfectam, iubet addī, <i>possīs</i>.
        </div>

        <div class="line-container" id="Sbrulius.113">
            <div class="line-character">
                Sbrūlius
            </div>
            Habēs aliquid hāc dē rē compertius?
        </div>

        <div class="line-container" id="Leonardus.114">
            <div class="line-character">
                Leōnardus
            </div>
            Nesciō, sed mihi vidētur Horātius Graecī sermōnis idiōma reddidisse, quod nūllus poëtārum facit libentius aut frequentius: nam Graecīs est familiāre aparemphaton adiungere huic dictiōnī ὡς et ὥστε. Sīc Horātius, <i>ut patī</i>, prō, <i>ut patiāris</i>. Quanquam quod dīvīnat Mancīnellus, nōn est prorsus absurdum.
        </div>

        <div class="line-container" id="Hilarius.115">
            <div class="line-character">
                Hilārius
            </div>
            Mihi vehementer arridet quod dīcis. Curre, Mūs, et adfer sī quid est reliquum.
        </div>

        <div class="line-container" id="Crato.116">
            <div class="line-character">
                Cratō
            </div>
            Quid istūc est novārum dēliciārum?
        </div>

        <div class="line-container" id="Hilarius.117">
            <div class="line-character">
                Hilārius
            </div>
            Hic est cucumis sectus in lāminulās: hoc est iūs ex coctīs intestīnīs cucurbitae; conducit lūbricandīs intestīnīs.
        </div>

        <div class="line-container" id="Sbrulius.118">
            <div class="line-character">
                Sbrūlius
            </div>
            Ō coenam vērē medicam!
        </div>

        <div class="line-container" id="Hilarius.119">
            <div class="line-character">
                Hilārius
            </div>
            Bonī cōnsulite. Mox aderit gallīna ex corte nostrā.
        </div>

        <div class="line-container" id="Sbrulius.120">
            <div class="line-character">
                Sbrūlius
            </div>
            Commūtābimus tibi nōmen, et prō Hilāriō vocābimus Apicium.
        </div>

        <div class="line-container" id="Hilarius.121">
            <div class="line-character">
                Hilārius
            </div>
            Age nunc, rīdēte quantum volētis; crās fortasse sēriō laudābitis hanc coenam.
        </div>

        <div class="line-container" id="Sbrulius.122">
            <div class="line-character">
                Sbrūlius
            </div>
            Quī sīc?
        </div>

        <div class="line-container" id="Hilarius.123">
            <div class="line-character">
                Hilārius
            </div>
            Quum sēnseris tibi probē condītum esse prandium.
        </div>

        <div class="line-container" id="Sbrulius.124">
            <div class="line-character">
                Sbrūlius
            </div>
            Fāme<a href="#footnote.12"><sup>(12)</sup></a>?
        </div>

        <div class="line-container" id="Hilarius.125">
            <div class="line-character">
                Hilārius
            </div>
            Scīlicet.
        </div>

        <div class="line-container" id="Carinus.126">
            <div class="line-character">
                Carīnus
            </div>
            Scis, Hilārī, quid prōvinciae tē vellem suscipere?
        </div>

        <div class="line-container" id="Hilarius.127">
            <div class="line-character">
                Hilārius
            </div>
            Sciam, sī dīxeris.
        </div>

        <div class="line-container" id="Carinus.128">
            <div class="line-character">
                Carīnus
            </div>
            Chorus canit hymnōs quōsdam nōn indoctōs, sed per indoctōs multīs locīs dēprāvātōs: eōs cuperem tuā operā nōbīs restitūī. Ut autem exemplum prōferam, ita canimus:
        </div>

        <div class="line-container" id="Carinus.129">
            <div class="line-character">
                Carīnus
            </div>
            <div class="line-poetry">
            Hostis Herōdēs impie,<br>
            Chrīstum venīre quid timēs?
        </div>
        </div>

        <div class="line-container" id="Carinus.130">
            <div class="line-character">
                Carīnus
            </div>
            Ōrdō dictiōnis ūnīus inversus geminum vitium invēxit carminī. Nam <i>hostis</i>, quum trochaeum efficiat, nūllum habet locum in carmine iambicō, et <i>Herō</i>, spondaeus, nōn recipitur in sēde secundā. Nec dubium est, quīn versus ita prīmum scrīptus sit: <i>Herōdēs, hostis impie</i>. Iam epithetum, <i>impie</i>, mollius cohaeret cum <i>hostis</i>, quam cum <i>Herōdēs</i>. Porrō quoniam <i>Herōdēs</i> dictiō Graeca est, η vertitur in ε, in cāsū vocandī, ut Σωκράτης, ὧ Σώκρατες, quemadmodum et in Ἀγάμεμνον ω mega rēctī cāsūs vertitur in ο micron. Rursus ita canimus hymnum:
        </div>

        <div class="line-container" id="Carinus.131">
            <div class="line-character">
                Carīnus
            </div>
            <div class="line-poetry">
            Iēsū corōna virginum,<br>
            Quem māter illa cēpit,<br>
            Quae sōla virgō parturit.
        </div>
        </div>

        <div class="line-container" id="Carinus.132">
            <div class="line-character">
                Carīnus
            </div>
            Dubium nōn est, quīn <i>concipit</i> sit prōnūntiāndum; nam temporis hypallagē grātiam etiam addit sermōnī. Rīdiculum autem est nōs offendī in <i>concipit</i>, quum sequātur <i>parturit</i>.
        </div>

        <div class="line-container" id="Hilarius.133">
            <div class="line-character">
                Hilārius
            </div>
            Istīus generis et ipse permulta offendī, nec pigēbit ōlim huic reī aliquot diērum opellam dare. Nam mihi vidētur Ambrōsius in hoc carmine nōn parum habēre grātiae: adeō ferē fīnit dīmetrum dictiōne trīsyllabā, et caesūram ferē collocat in fīne dictiōnis. Id crebrius apud eum fit, quam ut cāsus vidērī possit. Sī quaeritis exemplum: <i>Deus creātor</i>, hēic est penthemimeris; <i>accinitur omnium</i>: <i>polīque rēctor</i>, accinitur, <i>vestiēns</i>: <i>Diem decōrō</i>, accinitur, <i>lūmine</i>: <i>Noctem sopōris</i>, accinitur, <i>grātiā</i>. Sed adest gallīna satis obēsa, quae mihi tōtīs decem annīs peperit ōva, et exclūsit pullōs.
        </div>

        <div class="line-container" id="Crato.134">
            <div class="line-character">
                Cratō
            </div>
            Indīgna erat quae necārētur.
        </div>
        <div class="line-container" id="Carinus.135">
            <div class="line-character">
                Carīnus
            </div>
            Sī licet aliquid admiscēre dē studiīs sevēriōribus, habeō, quod prōpōnam.
        </div>

        <div class="line-container" id="Hilarius.136">
            <div class="line-character">
                Hilārius
            </div>
            Modō nē nimium sit tetricum.
        </div>

        <div class="line-container" id="Carinus.137">
            <div class="line-character">
                Carīnus
            </div>
            Nōn est. Coepī nūper legere Senecae epistolās, et in ipsō statim portū, quod āiunt, impēgī. Locus est in prīmā epistolā: <i>Et sī volueris</i>, inquit, <i>attendere, māgna vītae pars ēlābitur male agentibus, maxima nihil agentibus, tōta aliud agentibus</i>. In hāc sententiā affectat nesciō quid argūtiae, quod ego nōn satis assequor.
        </div>

        <div class="line-container" id="Leonardus.138">
            <div class="line-character">
                Leōnardus
            </div>
            Dīvīnābō, sī volēs.
        </div>

        <div class="line-container" id="Carinus.139">
            <div class="line-character">
                Carīnus
            </div>
            Maximē.
        </div>

        <div class="line-container" id="Leonardus.140">
            <div class="line-character">
                Leōnardus
            </div>
            Nēmō perpetuō peccat; et tamen luxū, libīdine, ambitiōne, cēterīsque vitiīs, māgna vītae pars perit; sed multō maior vītae portiō perit nihil agentibus. Porrō <i>nihil agere</i> dīcuntur, nōn quī vīvunt in ōtiō, sed quī rēbus frivolīs et nihil ad fēlīcitātem condūcentibus occupantur. Inde prōverbium: <i>Satius est cessāre, quam nihil agere</i>. Sed tōta vīta perit <i>aliud agentibus</i>. <i>Aliud agere</i> dīcitur, quī nōn est attentus ad id, quod agit. Perit igitur tōta vīta, quoniam quum vacāmus vitiīs, aliud agimus: dum vacāmus frivolīs, aliud agimus: dum studēmus philosophiae, quoniam id facimus supīnē et oscitanter, aliud agimus, parum attentī, velut ad rem minimē sēriam. Haec interpretātiō sī parum arridet, numerētur haec sententia Senecae inter eās, quās in hoc scrīptōre damnat A. Gellius, ut frīvolē argūtās.
        </div>

        <div class="line-container" id="Hilarius.141">
            <div class="line-character">
                Hilārius
            </div>
            Mihi sānē satis arridet. (Sed interim strenūē ad gallīnam. Nōlim vōs fallī; nihil praetereā parātī est.) Quadrat enim ad id quod praecessit: <i>Turpissima est iactūra, quae per neglegentiam fit</i>. Id autem dēclārat hāc trīmembrī sententiā. At paullō post videor mihi vidēre mendum: <i>Mortem nōn prōspicimus<a href="#footnote.13"><sup>(13)</sup></a>. Māgna pars ēius iam praeteriit</i>. Nam legendum arbitror, <i>Mortem prōspicimus</i>. Prōspicimus enim quae procul absunt, quum mors māgna ex parte praeterierit nōbīs.
        </div>

        <div class="line-container" id="Leonardus.142">
            <div class="line-character">
                Leōnardus
            </div>
            Sī sibi permittunt philosophī, ut aliquandō dīvertant in prāta Mūsārum, fortasse nōn vidēbitur absurdum, sī nōs aliquandō vel animī grātiā dīvertāmus in illōrum regiōnem.
        </div>

        <div class="line-container" id="Hilarius.143">
            <div class="line-character">
                Hilārius
            </div>
            Quidnī?
        </div>

        <div class="line-container" id="Leonardus.144">
            <div class="line-character">
                Leōnardus
            </div>
            Quum nūper relegerem librum Aristotelīs, quem īnscrīpsit περὶ τῶν ἐλέγχων, quōrum argūmentum est rhētoribus cum philosophīs māgnā ex parte commūne, comperī īnsīgnēs errōrēs interpretum. Neque dubitandum est, quīn hēic, quī Graecē nesciunt, in multīs locīs ēgregiē dēlīrārint<a href="#footnote.14"><sup>(14)</sup></a>. Aristotelēs enim prōpōnit hūiusmodī genus ambiguī, quod nāscitur ex vōce, quae eadem dēclārat dīversa: ὅ τι μανθάνουσιν οἱ ἐπιστάμενοι· τὰ γὰρ ἀποστοματιζόμενα μανθάνουσιν οἱ γραμματικοί · τὸ γὰρ μανθάνειν ὁμώνυμον, τό, τε ξυνιέναι χρώμενον τῇ ἐπιστήμῃ, καὶ τὸ λαμβάνειν τὴν ἐπιστήμην. Id vertērunt hunc in modum: <i>Quoniam discunt scientēs: Nam secundum os grammaticī discunt. Discere enim aequivocum, ad intelligere eum, quī ūtitur disciplīnā, et accipere disciplīnam</i>.
        </div>

        <div class="line-container" id="Hilarius.145">
            <div class="line-character">
                Hilārius
            </div>
            Vīsus es mihi nunc Hebraicē loquī, nōn Latīnē.
        </div>

        <div class="line-container" id="Leonardus.146">
            <div class="line-character">
                Leōnardus
            </div>
            Estne quisquam vestrum, quī audīvit hēic ūllam vōcem aequivocam?
        </div>

        <div class="line-container" id="Hilarius.147">
            <div class="line-character">
                Hilārius
            </div>
            Nūllam.
        </div>

        <div class="line-container" id="Leonardus.148">
            <div class="line-character">
                Leōnardus
            </div>
            Quid igitur stultius, quam id velle vertere, quod vertī nōn poterat? Neque enim quemadmodum Graecīs μανθάνειν sonat μαθεῖν et μαθητεύειν: ita Latīnīs <i>discere</i> doctrinam accipere aut trādere. Quanquam an hoc sit vērum, nesciō: magis arbitror sīc, μανθάνειν esse anceps apud Graecōs, quemadmodum <i>cognōscere</i> apud Latīnōs. Cognōscit enim quī nōvit, et cognōscit iūdex quī discit caussam. Sīc, opīnor, Graecīs μανθάνειν dīscitur praeceptor, quī exigit praelecta puerīs, et puerī quibus praelegitur. Quam vērō venustē reddidit, <i>τὰ γὰρ ἀποστοματιζόμενα μανθάνουσιν οἱ γραμματικοί, Nam secundum os grammaticī discunt</i>, quum vertere dēbuerit: <i>Nam grammaticī quae dictant, docent</i>. Hic interpretis erat aliud exemplum suppōnere, quod nōn eadem verba, sed eandem reī speciem exhibēret. Quanquam hoc locō suspīcor etiam in Graecā scrīptūrā nōnnihil esse mendae; scrībendum autem, <i>ὁμώνυμον τῷ τε ξυνιέναι καὶ τῷ λαμβάνειν</i>. Paulō post subīcit aliud exemplum ambiguī, quod nāscitur nōn ex variō vōcis ēiusdem sīgnificātū, sed ex dīversā connexiōne: <i>τὸ βούλεσθαι λαβεῖν με τοὺς πολεμίους, Velle mē accipere pugnantēs</i>. Sīc enim vertit, prō eō quod erat, <i>Velle mē capere hostēs</i>. Et, sī legās <i>βούλεσθε</i>, sermō fit dīlūcidior: <i>Vultis mē capere hostēs?</i> Nam prōnōmen potest praecēdere verbum <i>capere</i>, et potest sequī. Sī praecedat, hic erat sēnsus: <i>Vultis, ut ego capiam hostēs?</i> Sī sequātur, erit hic: <i>Vultis, ut hostēs mē capiant?</i> Subīcit ēiusdem generis aliud exemplum, <i>ἆρα ὅ τις γινώσκει, τοῦτο γινώσκει</i>: id est, <i>An quod quis nōvit, hoc nōvit</i>. Ambiguitās est in <i>τοῦτο</i>. Id sī sūmātur accūsandī cāsū, sēnsus erit: <i>Quidquid alicuī cōgnitum est, id illī cōgnitum esse</i>. Sīn nōminandī cāsū, sēnsus hic erit: <i>Quam rem quis intellegit, ea intellegit?</i> quasi cognōscī nōn possit, nisi quod vicissim cognōscat. Rursus aliud subīcit, <i>ἆρα ὅ τις ὁρᾷ τοῦτο ὁρᾷ; ὁρᾷ δὲ τὸν κίονα· ὥστε ὁρᾷ ὁ κίων</i>: <i>an quod quis videt, id videt? sed videt columnam, columna igitur videt</i>. Rursus in <i>τοῦτο</i> est ambiguitās, quam prius indicāvimus. Vērum haec utcunque reddī poterant Latīnīs auribus: quod sequitur, nūllō modō reddī poterat: <i>ἆρα ὃ σὺ φῂς εἶναι, τοῦτο σὺ φῂς εἶναι; φῂς δὲ λίθον εἶναι· σὺ ἄρα φῃς λίθος εἶναι</i>. Quod illī sīc reddidērunt: <i>Putās quod tū dīcis esse, hoc tū dīcis esse: dīcis autem lapidem esse, tū ergō lapis dīcis esse</i>. Obsecrō, quis omnīnō sēnsus hūmānus ex hīs verbīs percipī possit? Ambiguitās enim partim pendet ex idiōmate Graecī sermōnis, quae est in maiōre ac minōre: quanquam in maiōre est et alia ambiguitās, in duābus dictiōnibus <i>ὅ</i> et <i>τοῦτο</i>, quae sī capiantur nōminandī cāsū, sēnsus erit: <i>Quidquid tē dīcis esse, hoc tū es</i>. Sīn accūsandī, sēnsus erit: <i>Quamcunque rem tū dīcis esse, eam dīcis esse</i>, et ad hunc sēnsum subsūmit, <i>λίθον φῃς εἶναι</i>. Sed ad priōrem colligit, <i>σὺ ἄρα φῃς λίθος εἶναι</i>. Graecī sermōnis proprietātem semel ausus est imitārī Catullus:
        </div>

        <div class="line-container" id="Leonardus.149">
            <div class="line-character">
                Leōnardus
            </div>
            <div class="line-poetry">
            Phasēlus iste, quem vidētis, hospitēs,<br>
            Āit fuisse nāvium celerrimum.
        </div>
        </div>

        <div class="line-container" id="Leonardus.150">
            <div class="line-character">
                Leōnardus
            </div>
            Sīc enim ferēbātur hic versus in antiquiōribus ēditiōnibus. Hoc ignōrātō, necesse est multīs modīs dēlīrāre eōs, quī in haec loca scrībunt commentāriōs. Nē id quidem, quod inibi continenter sequitur, Latīnō potest esse perspicuum. <i>Καὶ ἆρά ἔστι σιγῶντα λέγειν; διττὸν γὰρ ἐστὶ τό σιγῶντα λέγειν, τό τε τὸν λέγοντα σιγᾷν, καὶ τὸ τὰ λεγόμενα</i>. Id reddidērunt hunc in modum: <i>Et putās, est tacentem dīcere? Duplex enim est, tacentem dīcere, et hunc dīcere tacentem, et quae dīcuntur</i>. An nōn haec Sybillae foliīs obscūriōra?
        </div>

        <div class="line-container" id="Hilarius.151">
            <div class="line-character">
                Hilārius
            </div>
            Mihi nec Graeca satis liquent.
        </div>

        <div class="line-container" id="Leonardus.152">
            <div class="line-character">
                Leōnardus
            </div>
            Expōnam prō meā dīvīnātiōne: <i>An possibile est tacentem dīcere?</i> Haec interrogātiō duplicem habet sēnsum, quōrum alter est falsus et absurdus, alter esse potest vērus. Nam fierī nōn potest, ut quī loquitur, nōn dīcat ea quae loquitur, hoc est, ut loquendō taceat: sed fierī potest, ut is, quī loquitur, taceat eum quī loquitur. Quanquam hoc exemplum recidit in alteram fōrmam, quam paullō post subīcit. Rursus illud admīror, quod mox in genere ambiguitātis, quae nāscitur ex plūribus dictiōnibus coniūnctīs, mūtārint Graecī vōcem saeculī in litterās, <i>ἐπίστασθαι τὰ γράμματα</i>, quum Latīnī cōdicēs habeant, <i>scīre saeculum</i>. Hēic enim duplex sēnsus nāscitur, vel ut ipsum saeculum sciat aliquid, vel ut aliquis sciat saeculum. Vērum hoc mollius est in <i>αἰῶνα</i> sīve in <i>κόσμον</i>, quam in <i>γράμματα</i>. Nam litterae dīcuntur absurdē scīre quippiam. Vērum nihil absurdī sit, sī quis dīcat, aliquid nostrō saeculō nōtum esse, aut aliquem nōsse suum saeculum. Iam aliquantō post, ubi prōpōnit exemplum ambiguī ex accentū, nōn veritus est interpres prō verbīs Homerī suppōnere Virgiliāna, quum eadem fuerit necessitās in illō exemplō, <i>quidquid dīcis esse, hoc est</i>. Ex Homerō refert Aristotelēs, <i>οὐ καταπύθεται ὄμβρῳ</i>. Sī <i>οὗ</i> adspīrētur ac circumflectātur, sonat, <i>Cūius computrēscit pluviā</i>: sīn <i>οὗ</i> sit exīle et acūtum, sonat, <i>Nōn computrēscit pluviā</i>. Atque hoc quidem sumptum est ex Iliad. ψ. Alterum est, <i>Διδόμεν δέ οἱ εὖχος ἀρέσθαι</i>: accentū collocātō super penultimam sonat, <i>concēde illī</i>: sīn super prīmam, <i>δίδομεν</i>, sonat, <i>damus</i>. At poëta nōn sentit Iovem dīcere, <i>concēdimus illī</i>: sed Iuppiter mandat ipsī somniō, ut illī, ad quem mittitur, concēdat potīrī vōtō. Dictum est enim <i>διδόμεν</i> prō <i>διδόναι</i>. Prō hīs duōbus Homericīs subīcērunt haec ex nostrīs poëtīs, velut illud ex Ōdīs Horātiī:
        </div>

        <div class="line-container" id="Leonardus.153">
            <div class="line-character">
                Leōnardus
            </div>
            <div class="line-poetry">
            Mē tuō longās pereunte noctēs,<br>
            Lȳdia, dormīs.
        </div>
        </div>

        <div class="line-container" id="Leonardus.154">
            <div class="line-character">
                Leōnardus
            </div>
            Etenim sī accentus sit in, <i>Mē</i>, correptō, et <i>Tū</i>, sit grave, ūnica dictiō est, <i>Metuō</i><a href="#footnote.15"><sup>(15)</sup></a>, id est, timeō. Quanquam haec ambiguitās pendet nōn sōlum ex accentū, vērum etiam ex compositiōne. Alterum supposuērunt ex Vergiliō:
        </div>

        <div class="line-container" id="Leonardus.155">
            <div class="line-character">
                Leōnardus
            </div>
            Heu quia nam tantī cinxērunt aethera nymbi!
        </div>

        <div class="line-container" id="Leonardus.156">
            <div class="line-character">
                Leōnardus
            </div>
            Quanquam haec quoque ex compositiōne nāscitur ambiguitās.
        </div>
        <div class="line-container" id="Hilarius.157">
            <div class="line-character">
                Hilārius
            </div>
            Sunt ista quidem argūta, dīgnaque cōgnitū, Leōnarde: sed interim vereor, nē cuī convīvium hoc sophisticum videātur magis, quam poëticum: aliās, sī vidēbitur, vel tōtum diem vēnābimur Elenchōs in Elenchīs.
        </div>

        <div class="line-container" id="Leonardus.158">
            <div class="line-character">
                Leōnardus
            </div>
            Hoc est, in lūcō ligna, in marī quaerēmus aquam.
        </div>

        <div class="line-container" id="Hilarius.159">
            <div class="line-character">
                Hilārius
            </div>
            Ubi est meus Mūs?
        </div>

        <div class="line-container" id="Mus.160">
            <div class="line-character">
                Mūs
            </div>
            Adest.
        </div>

        <div class="line-container" id="Hilarius.161">
            <div class="line-character">
                Hilārius
            </div>
            Mone Margārētam, ut trādat bellāria.
        </div>

        <div class="line-container" id="Mus.162">
            <div class="line-character">
                Mūs
            </div>
            Adeō.
        </div>

        <div class="line-container" id="Hilarius.163">
            <div class="line-character">
                Hilārius
            </div>
            Rursus adēs vacuus?
        </div>

        <div class="line-container" id="Mus.164">
            <div class="line-character">
                Mūs
            </div>
            Negat sē dē bellāriīs cōgitāsse, et ait satis diū sessum esse.
        </div>

        <div class="line-container" id="Hilarius.165">
            <div class="line-character">
                Hilārius
            </div>
            Vereor nē sī diūtius hēic philosophēmur, illa nōbīs mēnsam subvertat, quemadmodum Xanthippē Sōcratī: cōnsultius est igitur, ut bellāria sūmāmus in hortō: ibi simul et ambulābimus, et līberē nūgābimur. Intereā sibi quisque decerpat ex arbore quod lubet.
        </div>

        <div class="line-container" id="Convivae.166">
            <div class="line-character">
                Convīvae
            </div>
            Placet cōnsilium.
        </div>

        <div class="line-container" id="Hilarius.167">
            <div class="line-character">
                Hilārius
            </div>
            Est illīc fonticulus quōvīs vīnō suāvior.
        </div>

        <div class="line-container" id="Carinus.168">
            <div class="line-character">
                Carīnus
            </div>
            Quī fit, ut hortus tuus magis niteat, quam aula?
        </div>

        <div class="line-container" id="Hilarius.169">
            <div class="line-character">
                Hilārius
            </div>
            Quia hēic versor frequentius. Sī quid arridet hēic, nē parcite nostrīs opibus hortēnsibus. Iam sī satis vidētur deambulātum, quid sī cōnsidāmus hūc sub tiliā et Mūsās ciēāmus?
        </div>

        <div class="line-container" id="Parthenius.170">
            <div class="line-character">
                Parthēnius
            </div>
            Age fiat.
        </div>

        <div class="line-container" id="Hilarius.171">
            <div class="line-character">
                Hilārius
            </div>
            Thēma suppeditet hortus ipse.
        </div>

        <div class="line-container" id="Parthenius.172">
            <div class="line-character">
                Parthēnius
            </div>
            Sī praecesseris, sequēmur.
        </div>

        <div class="line-container" id="Hilarius.173">
            <div class="line-character">
                Hilārius
            </div>
            Age faciam. Praepostērē facit, cuī variīs dēliciīs niteat hortus, quum animum habeat nūllīs disciplīnīs, nūllīs virtūtibus excultum.
        </div>

        <div class="line-container" id="Leonardus.174">
            <div class="line-character">
                Leōnardus
            </div>
            Crēdēmus adesse Mūsās, sī reddideris eandem sententiam carmine.
        </div>

        <div class="line-container" id="Hilarius.175">
            <div class="line-character">
                Hilārius
            </div>
            Hoc mihi longē prōclīvius, prōsam ōrātiōnem vertere carmine, quam argentum commūtāre aurō.
        </div>

        <div class="line-container" id="Leonardus.176">
            <div class="line-character">
                Leōnardus
            </div>
            Dīc igitur.
        </div>

        <div class="line-container" id="Hilarius.177">
            <div class="line-character">
                Hilārius
            </div>
            <div class="line-poetry">
            Cuī renitet hortus undīquaque flōsculīs,<br>
            Animumque nūllīs expolītum dōtibus<br>
            Squālēre patitur, is facit praepostērē
        </div>
        </div>

        <div class="line-container" id="Hilarius.178">
            <div class="line-character">
                Hilārius
            </div>
            Habētis carmen Mūsīs et Apolline nūllō<a href="#footnote.16"><sup>(16)</sup></a>. Sed ēlegāns fuerit, sī singulī hanc sententiam dīversō genere carminis reddātis.
        </div>

        <div class="line-container" id="Leonardus.179">
            <div class="line-character">
                Leōnardus
            </div>
            Quī vīcerit, quid praemiī feret?
        </div>

        <div class="line-container" id="Hilarius.180">
            <div class="line-character">
                Hilārius
            </div>
            Hunc calathum onustum mālīs, aut prūnīs aut cerasīs, aut mespilīs, aut pīrīs, aut sī quid aliud magis adblanditur<a href="#footnote.17"><sup>(17)</sup></a>.
        </div>

        <div class="line-container" id="Leonardus.181">
            <div class="line-character">
                Leōnardus
            </div>
            Quis erit arbiter certāminis?
        </div>

        <div class="line-container" id="Hilarius.182">
            <div class="line-character">
                Hilārius
            </div>
            Quis, nisi Cratō? Et idcircō sōlus nōn certābit, quō magis auscultet.
        </div>

        <div class="line-container" id="Crato.183">
            <div class="line-character">
                Cratō
            </div>
            Vereor nē tālem sītis habitūrī iūdicem, quālem ōlim habēbant coccyx<a href="#footnote.18"><sup>(18)</sup></a> et luscinia, inter sē dē canendī glōriā dēcertantēs.
        </div>

        <div class="line-container" id="Hilarius.184">
            <div class="line-character">
                Hilārius
            </div>
            Sat est, sī placēs omnibus.
        </div>

        <div class="line-container" id="Convivae.185">
            <div class="line-character">
                Convīvae
            </div>
            Placet arbiter; incipe, Leōnarde.
        </div>

        <div class="line-container" id="Leonardus.186">
            <div class="line-character">
                Leōnardus
            </div>
            <div class="line-poetry">
            Cuī tot dēliciīs renidet hortus,<br>
            Herbīs, flōribus, arborumque fētū<br>
            Et multō et variō, nec excolendum<br>
            Cūrat pectus et artibus probātīs,<br>
            Et virtūtibus, is mihi vidētur<br>
            Laevō iūdiciō, parumque rēctō.
        </div>
        </div>

        <div class="line-container" id="Leonardus.187">
            <div class="line-character">
                Leōnardus
            </div>
            DĪXĪ.
        </div>

        <div class="line-container" id="Hilarius.188">
            <div class="line-character">
                Hilārius
            </div>
            Carīnus arrodit unguem<a href="#footnote.19"><sup>(19)</sup></a>; exspectāmus aliquid ēlabōrātum.
        </div>

        <div class="line-container" id="Carinus.189">
            <div class="line-character">
                Carīnus
            </div>
            Nūlla adest Mūsa.
        </div>

        <div class="line-container" id="Carinus.190">
            <div class="line-character">
                Carīnus
            </div>
            <div class="line-poetry">
            Cūra cuī est, ut niteat hortus flōsculīs ac fētibus,<br>
            Neglegentī excolere pectus disciplīnīs optimīs:<br>
            Hic labōre mihi, ut vidētur, ringitur praeposterō.
        </div>
        </div>

        <div class="line-container" id="Hilarius.191">
            <div class="line-character">
                Hilārius
            </div>
            Nōn frūstrā arrōsus est unguis.
        </div>

        <div class="line-container" id="Eubulus.192">
            <div class="line-character">
                Eubulus
            </div>
            Quoniam ōrdō mē vocat, nē nihil adferam:
        </div>

        <div class="line-container" id="Eubulus.193">
            <div class="line-character">
                Eubulus
            </div>
            <div class="line-poetry">
            Quī studet, ut variīs niteat cultissimus hortus<br>
            Dēliciīs, patiēns animum squālēre, nec ūllīs<br>
            Artibus expoliēns, huic est praepostera cūra.
        </div>
        </div>

        <div class="line-container" id="Hilarius.194">
            <div class="line-character">
                Hilārius
            </div>
            Nōn est, cūr exstimulēmus Sbrūlium. Nam ille sīc scatet versibus, ut plērumque vel imprūdēns effundat carmina.
        </div>

        <div class="line-container" id="Sbrulius.195">
            <div class="line-character">
                Sbrūlius
            </div>
            <div class="line-poetry">
            Cuī vernat hortus cultus et ēlegāns,<br>
            Nec pectus ūllīs artibus excolit,<br>
            Praepostera is cūrā labōrat.<br>
            Sit ratiō tibi prīma mentis.
        </div>
        </div>

        <div class="line-container" id="Parthenius.196">
            <div class="line-character">
                Parthēnius
            </div>
            <div class="line-poetry">
            Quisquis accūrat, variīs ut hortus<br>
            Flōribus vērnet, neque pectus idem<br>
            Artibus sānctīs colit, hunc habet praepostera cūra.
        </div>
        </div>

        <div class="line-container" id="Hilarius.197">
            <div class="line-character">
                Hilārius
            </div>
            Nunc experiāmur, cuī hortus suppeditet plūrēs sententiās.
        </div>

        <div class="line-container" id="Leonardus.198">
            <div class="line-character">
                Leōnardus
            </div>
            Quid nī faciat, tam dīves? Vel hoc rosētum mihi suggeret quod dīcam. Ut brevis est rosae nitor, ita fūgāx est iuventūs: properās carpere rosam prius, quam marcēscat; magis adnītendum est, nē sine frūctū tibi effluat iuventūs.
        </div>

        <div class="line-container" id="Hilarius.199">
            <div class="line-character">
                Hilārius
            </div>
            Thēma satis aptum carminī.
        </div>

        <div class="line-container" id="Carinus.200">
            <div class="line-character">
                Carīnus
            </div>
            Ut inter arborēs suus cuīque fētus est, ita inter hominēs suae cuīque dōtēs sunt.
        </div>

        <div class="line-container" id="Eubulus.201">
            <div class="line-character">
                Eubulus
            </div>
            Ut terra, sī excolātur, variās opēs gignit in ūsūs hūmānōs, neglēcta spīnīs ac vēpribus obdūcitur: ita hominis ingenium, sī excolātur optimīs studiīs, plūrimās ēdit virtūtēs; sīn neglegās, variīs occupātur vitiīs.
        </div>

        <div class="line-container" id="Sbrulius.202">
            <div class="line-character">
                Sbrūlius
            </div>
            Hortus quotannīs colendus est, ut niteat: animus, semel excultus honestīs studiīs, perpetuō flōret ac vērnat.
        </div>

        <div class="line-container" id="Parthenius.203">
            <div class="line-character">
                Parthēnius
            </div>
            Ut amoēnitās hortōrum nōn avocat animum ab honestīs studiīs, sed ad haec invītat potius: ita quaerendī sunt lūsūs ac iocī, quī nōn absunt ā litterīs.
        </div>

        <div class="line-container" id="Hilarius.204">
            <div class="line-character">
                Hilārius
            </div>
            Euge, videō exāmen sententiārum. Nunc ad versūs: sed antequam id aggrediāmur, meā sententiā, fuerit exercitātiō nec inēlegāns, nec infrūgifera, sī prīmam sententiam totiēs reddāmus Graecīs versiculīs, quotiēs reddidimus Latīnīs. Hēic auspicābitur Leōnardus, iam ōlim familiāris Mūsīs Graecānicīs.
        </div>

        <div class="line-container" id="Leonardus.205">
            <div class="line-character">
                Leōnardus
            </div>
            Ineptiam, sī iubēs.
        </div>

        <div class="line-container" id="Hilarius.206">
            <div class="line-character">
                Hilārius
            </div>
            Iubeō atque imperō.
        </div>

        <div class="line-container" id="Leonardus.207">
            <div class="line-character">
                Leōnardus
            </div>
            <div class="line-poetry">
            Ὧ χῆπός ἐστιν ἄνθεσιν γελῶν καλοῖς<br>
            Ὁ δὲ νοῦς μάλ᾽αὐχμῶν τοῖς καλοῖς μαθήμασιν,<br>
            Οὐκ ἔστι κομψὸς οὗτος, οὐκ ὀρθῶς φρονεῖ,<br>
            Περὶ πλείονος ποιῶν τὰ φαῦλ᾽ἢ κρείττονα.
        </div>
        </div>

        <div class="line-container" id="Leonardus.208">
            <div class="line-character">
                Leōnardus
            </div>
            Ego praesūlem<a href="#footnote.20"><sup>(20)</sup></a> ēgī; succēdet quī volet.
        </div>

        <div class="line-container" id="Hilarius.209">
            <div class="line-character">
                Hilārius
            </div>
            Carīnus.
        </div>

        <div class="line-container" id="Carinus.210">
            <div class="line-character">
                Carīnus
            </div>
            Immō Hilārius.
        </div>

        <div class="line-container" id="Leonardus.211">
            <div class="line-character">
                Leōnardus
            </div>
            Sed videō Margārētam intervenīre; adfert nesciō quid dēliciārum.
        </div>

        <div class="line-container" id="Hilarius.212">
            <div class="line-character">
                Hilārius
            </div>
            Sī id fēcerit, mē fefellārit mea fūria. Quid adfers?
        </div>

        <div class="line-container" id="Margareta.213">
            <div class="line-character">
                Margārēta
            </div>
            Sināpī, quō condiātis vestra bellāria. An nōn pudet hēic garrīre in multam noctem, et posteā vōs poëtae multa blaterātis in loquācitātem foeminārum?
        </div>

        <div class="line-container" id="Crato.214">
            <div class="line-character">
                Cratō
            </div>
            Haud male monet Margārēta: iam tempus est ut suum quisque nīdum adeat; aliās in hoc pulcherrimō certāminis genere vel solidum diem cōnsūmēmus.
        </div>

        <div class="line-container" id="Hilarius.215">
            <div class="line-character">
                Hilārius
            </div>
            Sed cuī addīcis praemium?
        </div>

        <div class="line-container" id="Crato.216">
            <div class="line-character">
                Cratō
            </div>
            In praesentiā quidem mihi ipsī addīcō. Nūllus enim vīcit praeter ūnum mē.
        </div>

        <div class="line-container" id="Hilarius.217">
            <div class="line-character">
                Hilārius
            </div>
            Quī vīcistī, quī nōn certāveris?
        </div>

        <div class="line-container" id="Crato.218">
            <div class="line-character">
                Cratō
            </div>
            Vōs certāstis, at nōn dēcertāstis. Ego, quod nēmō vestrum potuit, vīcī Margārētam.
        </div>

        <div class="line-container" id="Carinus.219">
            <div class="line-character">
                Carīnus
            </div>
            Hilārī, aequum postulat; auferat calathum.
        </div>
        <h3>Footnotes</h3>

        <div class="footnote" id="footnote.1">
            <a href="#Hilarius.1">(1)</a>. Levis apparātus] Iambicī trīmetrī sunt, ūsque ad Euge. Sī rotātilēs, Trochaicī, sunt tetrametrī, ūsque ad Quanquam, etc.
        </div>

        <div class="footnote" id="footnote.2">
            <a href="#Hilarius.6">(2)</a>. Sēssilēs lactūcās] Quod nōn erigant sēsē, sed humī spargant sēsē.
        </div>

        <div class="footnote" id="footnote.3">
            <a href="#Crato.7">(3)</a>. Buteam] Allūdit ad gemmam laudātissimam: et Graecī bētam appellant βλίτον, unde bliteos appellant stultōs ac nihilī, eō quod bēta vīlis et insipida herba est.
        </div>

        <div class="footnote" id="footnote.4">
            <a href="#Margareta.18">(4)</a>. Galateam] Galatea ā colōre lacteō. Euterpē ā dēlectandō, Mūsae nōmen est. Calliopē ā pulchritūdine vōcis. Callirrhoē Nympha quod pulchrē fluat. Melissa apis; opīnor fuisse ancillam Chrȳsippī. Baucis anus et paupercula, apud Ōvidium.
        </div>

        <div class="footnote" id="footnote.5">
            <a href="#Margareta.18">(5)</a>. Splendida bīlis] Allūsit ad illud Hōrāt. Sīve aliud nōmen, iussit quod splendida bīlis, id est, īnsānia.
        </div>

        <div class="footnote" id="footnote.6">
            <a href="#Hilarius.24">(6)</a>. Hēc carmen Plīn. indicat ūsurpārī solēre in magicīs remediīs, id est, Fugite canthāridēs, lupus crūdēlis vōs persequitur. Cantharis, īnfēctī genus, venēnum habēns lēthāle.
        </div>

        <div class="footnote" id="footnote.7">
            <a href="#Hilarius.29">(7)</a>. Mercuriī caduceum] Hāc virgā dat et adimit somnōs: hāc animās ēvocat orcō et rursum quās velit in tartara mittit. Lege Virg. in 4. Aen.
        </div>

        <div class="footnote" id="footnote.8">
            <a href="#Eubulus.57">(8)</a>. Mīcant digitīs] Rūsticōrum lūsus est, vulgāris etiamnum Italiae. Vidē prōverbium. Dīgnus quīcum in tenebrīs mīcēs. Metiēbantur versūs sublātīs ac repressīs digitīs: id mulier pūtat esse mīcāre digitīs.
        </div>

        <div class="footnote" id="footnote.9">
            <a href="#Parthenius.88">(9)</a>. Sine persōnā.
        </div>

        <div class="footnote" id="footnote.10">
            <a href="#Hilarius.103">(10)</a>. Vītis claviculīs] Nātūra addit vītium palmitibus lāqueōs quōsdam, quibus repit et alligat sēsē. Hās Plīnius vocat laviculās, lib. 23 in prōlogō.
        </div>

        <div class="footnote" id="footnote.11">
            <a href="#Mus.106">(11)</a>. Ē clāvīs] Perversē respondet, quasi parvōs clāvōs iusserit contundī.
        </div>

        <div class="footnote" id="footnote.12">
            <a href="#Sbrulius.124">(12)</a>. Fāme] Allūsit ad dictum Sōcratis, quī dīxit, fāmem esse condīmentum omnium et iūcundissimum, et minimō parābile.
        </div>

        <div class="footnote" id="footnote.13">
            <a href="#Hilarius.141">(13)</a>. Prōspicimus] Prōspicimus quae ā fronte sunt, sed procul. Respicimus ā tergō relicta.
        </div>

        <div class="footnote" id="footnote.14">
            <a href="#Leonardus.144">(14)</a>. Metuō] Metuō Hōrātius dīvīsit, ut subaudiās Amīcō.
        </div>

        <div class="footnote" id="footnote.15">
            <a href="#Leonardus.154">(15)</a>. Elenchīs] Id est, redargūtiōnibus. ἐλέγχειν enim redarguere est.
        </div>

        <div class="footnote" id="footnote.16">
            <a href="#Hilarius.178">(16)</a>. Et Apolline nūllō] Allūsit ad illud Mārtī. Mūsīs et Apolline nūllō Quod scrībis versūs, hoc Cicerōnis habēs.
        </div>

        <div class="footnote" id="footnote.17">
            <a href="#Hilarius.180">(17)</a>. Adblanditur] Id est, placet, sīcut arrīdēre dīcitur quod placet.
        </div>

        <div class="footnote" id="footnote.18">
            <a href="#Crato.183">(18)</a>. Coccyx] Quī Latīnē dīcitur suculus, penultimā prōductā. Nōtus est apologus dē certāmine canendī inter lūsciniam et cūculum asinō iūdice.
        </div>

        <div class="footnote" id="footnote.19">
            <a href="#Hilarius.188">(19)</a>. Arrodit unguem] Arrōdere unguem gestus est cōgitantis. Pers. Nec plūteum caedit, nec dēmorsōs sapit unguēs. Īdem, Chaerestrat unguem arrōdēns ait hoc.
        </div>

        <div class="footnote" id="footnote.20">
            <a href="#Leonardus.208">(20)</a>. Ego praesūlem] Allūsit ad Saliōs sacerdōtēs Mārtis, nī fallor, quī saltābant in pompā: praesul autem, quī saltat prīmus. Est in quibusdam chorēīs mōs, ut ūnus sōlus auspicētur saltātiōnem. Unde quisquis aliīs cūnctantibus rem coepit, dīcitur incēpisse chorēam.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>

   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>