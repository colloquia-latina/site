---
title: Colloquia Familiaria - Colloquium Sexāgēsimum Prīmum
subtitle: Problēma
type: Colloquium
author: Erasmus
topic: Problem
difficulty: Advanced
sequence: 61
character_count: 2
permalink: /erasmus/colloquia-familiaria-problema/
<!DOCTYPE html>
<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>
<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>
<div class="main-content">
    <h1>{{page.title}}</h1>
    <h3>{{page.subtitle}}<a href="#footnote.1"><sup>(1)</sup></a></h3>

    <div class="characters">
        Persōnae:<br>
        Cūriō<a href="#footnote.2"><sup>(2)</sup></a>, Alphius
    </div>

    <div class="line-container" id="Curio.1">
        <div class="line-character">
            Cūriō
        </div>
        Lubēns ex tē rērum plūrimārum perītō discerem quiddam, sī tibī nōn sit molestum.
    </div>

    <div class="line-container" id="Alphius.2">
        <div class="line-character">
            Alphius
        </div>
        Age, Cūriō, percunctāre quod volēs, nē nōn respondeās tuō nōminī.
    </div>

    <div class="line-container" id="Curio.3">
        <div class="line-character">
            Cūriō
        </div>
        Equidem nōn gravābor dīcī Cūriō, modō nē addās animal illud monosyllabum, Venerī iuxtā ac Minervae<a href="#footnote.3"><sup>(3)</sup></a> invīsum.
    </div>

    <div class="line-container" id="Alphius.4">
        <div class="line-character">
            Alphius
        </div>
        Dīc igitur quid velīs.
    </div>

    <div class="line-container" id="Curio.5">
        <div class="line-character">
            Cūriō
        </div>
        Scīre cupiō quid sit quod appellāmus grave et leve.
    </div>

    <div class="line-container" id="Alphius.6">
        <div class="line-character">
            Alphius
        </div>
        Eādem operā rogā, quid sit frīgidum et calidum. Quīn tū istuc problēma baiulīs prōpōnis potius, aut, sī māvīs, asīnīs, quī gravitātem oneris dēmissīs auriculīs indicant.
    </div>

    <div class="line-container" id="Curio.7">
        <div class="line-character">
            Cūriō
        </div>
        At ego nōn asininam, sed philosophicam respōnsiōnem exspectō; praesertim ab Alphiō.
    </div>

    <div class="line-container" id="Alphius.8">
        <div class="line-character">
            Alphius
        </div>
        Grave est quod suāpte nātūrā fertur deorsum; leve, quod sursum.
    </div>

    <div class="line-container" id="Curio.9">
        <div class="line-character">
            Cūriō
        </div>
        Cūr igitur Antipodēs, quī infrā nōs sunt, nōn dēcidunt in subiectum coelum?
    </div>

    <div class="line-container" id="Alphius.10">
        <div class="line-character">
            Alphius
        </div>
        Pariter illī mīrantur, quom ob rem tū nōn dēcidās in coelum nōn subiectum, sed imminēns. Coelum enim est suprā omnia, quae intus complectitur. Nec Antipodēs sunt infrā tē nihilō magis, quam tū suprā illōs: contrā nōs esse possunt, infrā nōs nōn possunt, alioquī iūstius admīrārēris, cūr rūpēs, quās sustinet Antipodum terra, nōn dēcidant, coelumque perrumpant.
    </div>

    <div class="line-container" id="Curio.11">
        <div class="line-character">
            Cūriō
        </div>
        Quae est igitur nātīva sēdēs gravium, quae contrā levium?
    </div>

    <div class="line-container" id="Alphius.12">
        <div class="line-character">
            Alphius
        </div>
        Ad terram nātīvō mōtū dēferuntur omnia gravia, ad coelum levia; dē mōtū violentō aut animālī iam nōn loquimur.
    </div>

    <div class="line-container" id="Curio.13">
        <div class="line-character">
            Cūriō
        </div>
        Est igitur mōtus aliquis, quī dīcitur animālis?
    </div>

    <div class="line-container" id="Alphius.14">
        <div class="line-character">
            Alphius
        </div>
        Est.
    </div>

    <div class="line-container" id="Curio.15">
        <div class="line-character">
            Cūriō
        </div>
        Quīnam?
    </div>

    <div class="line-container" id="Alphius.16">
        <div class="line-character">
            Alphius
        </div>
        Is fertur iuxtā quattuor corporis sitūs; prōrsum, retrōrsum, ad dextram ac laevam, et in circulum: et in prīncipiō ac fīne celerior est, in mediō lentior; nam in initiō vigor addit alacritātem, in fīne propinquō spēs pervenīendī quō tendit animal.
    </div>

    <div class="line-container" id="Curio.17">
        <div class="line-character">
            Cūriō
        </div>
        Nesciō quid aliīs accidat animālibus; sed habeō famulam, quae lassa est prius quam incipit, dēlassāta prius quam opus absolvat. Vērum redī ad id, quod agere coepistī.
    </div>

    <div class="line-container" id="Alphius.18">
        <div class="line-character">
            Alphius
        </div>
        Nātīvō, inquam, mōtū, quae gravia sunt, feruntur deorsum. Et quō quidque gravius est, hoc celeriōre mōtū fertur ad terram; quō levius, hoc maiōre impetū rapitur in coelum. Contrā fit in mōtū violentō, quī celerior in initiō, paulātim sēgnēscit, quum contrā fiat in mōtū nātūrālī: velutī sagitta in altum missa, et saxum ex altō dēcidēns.
    </div>

    <div class="line-container" id="Curio.19">
        <div class="line-character">
            Cūriō
        </div>
        Atquī ego putābam, hominēs sīc per orbem terrae discurrere, quemadmodum minūtissimae formīcae cursitant in praegrandī sphaerā, haerent undique, nec ūlla dēcidit.
    </div>

    <div class="line-container" id="Alphius.20">
        <div class="line-character">
            Alphius
        </div>
        In caussā sunt, sphaerāe superficiēs, nōnnihil habēns asperum, tum scabritiēs quaedam in formīcārum pedibus, quam habent īnsecta ferē omnia, postrēmō corpusculōrum levitās. Id sī nōn crēdis, fac sphaeram vitream bene levem et glabram, vidēbis sōlās formīcās nōn dēcidere quae in summō versantur orbe.
    </div>

    <div class="line-container" id="Curio.21">
        <div class="line-character">
            Cūriō
        </div>
        Sī quis Deus orbem terrae medium perterebret, hinc usque ad Antipodēs perpendiculō per centrum dēmissō, quemadmodum solent Cōsmōgraphī, terrae tōtīus situm in globīs ligneīs repraesentantēs, tum sī saxum coniciās in fōrmam, quō perferētur?
    </div>

    <div class="line-container" id="Alphius.22">
        <div class="line-character">
            Alphius
        </div>
        Usque ad terrae centrum; ibī quiēs est omnium gravium.
    </div>

    <div class="line-container" id="Curio.23">
        <div class="line-character">
            Cūriō
        </div>
        Quid sī Antipodēs quoque ex adversō mittant lapidem?
    </div>

    <div class="line-container" id="Alphius.24">
        <div class="line-character">
            Alphius
        </div>
        Tunc lapidis occurret lapidī circā centrum: ibī conquiēscet uterque.
    </div>

    <div class="line-container" id="Curio.25">
        <div class="line-character">
            Cūriō
        </div>
        Age, sī vērum est, quod dīxistī, mōtum nātīvum prōgressū magis ac magis incitārī, sī nihil obest, lapis aut plumbum coniectum in forāmen ob mōtus vehementiam praetercurreret centrum, iamque praetermissō centrō rūrsus mōtus erit violentus.
    </div>

    <div class="line-container" id="Alphius.26">
        <div class="line-character">
            Alphius
        </div>
        Plumbum numquam pervenīret ad centrum, nisi liquefactum; sed lapis sī praetereat centrum mōtū tam violentō, prīmum sēgnius ferētur, nec aliter redībit ad centrum quam lapis vī in altum prōiectus redit in terram.
    </div>

    <div class="line-container" id="Curio.27">
        <div class="line-character">
            Cūriō
        </div>
        Sed recurrēns nātīvō mōtū, rūrsus concitātō impetū praetervehētur centrum: itaque fīet, ut numquam quiēscat lapis.
    </div>

    <div class="line-container" id="Alphius.28">
        <div class="line-character">
            Alphius
        </div>
        Conquiēscet tandem, praetercurrēns, ac recurrēns, dōnec perventum fuerit ad aequilībrium<a href="#footnote.4"><sup>(4)</sup></a>.
    </div>

    <div class="line-container" id="Curio.29">
        <div class="line-character">
            Cūriō
        </div>
        At sī nihil est in rērum nātūrā vacuum, oportet forāmen illud āere plēnum esse.
    </div>

    <div class="line-container" id="Alphius.30">
        <div class="line-character">
            Alphius
        </div>
        Estō.
    </div>

    <div class="line-container" id="Curio.31">
        <div class="line-character">
            Cūriō
        </div>
        Pendēbit igitur in āere corpus nātūrā grave.
    </div>

    <div class="line-container" id="Alphius.32">
        <div class="line-character">
            Alphius
        </div>
        Quid nī? Quemadmodum chalybs in āere pendet, undique lībrantibus magnētibus. Quid autem prōdigiī, sī ūnicum saxum pendeat in medītulliō āeris, cum tōta terra tot rūpibus onusta ad istum pendeat modum?
    </div>

    <div class="line-container" id="Curio.33">
        <div class="line-character">
            Cūriō
        </div>
        Sed ubi est terrae centrum?
    </div>

    <div class="line-container" id="Alphius.34">
        <div class="line-character">
            Alphius
        </div>
        Ubi est circulī centrum?
    </div>

    <div class="line-container" id="Curio.35">
        <div class="line-character">
            Cūriō
        </div>
        Id quidem est pūnctum indīvīsibile. Sī tantillum est terrae centrum, quisquis perfōrāverit mediam terram, auferet centrum, nec habēbunt gravia quō ferantur.
    </div>

    <div class="line-container" id="Alphius.36">
        <div class="line-character">
            Alphius
        </div>
        Nae tū satis ōtiōsē nūgāris.
    </div>

    <div class="line-container" id="Curio.37">
        <div class="line-character">
            Cūriō
        </div>
        Nae quaesō succēnseās: discendī studiō loquor quidquid loquor. Sī quis terrae sphaeram perterebret, nōn per ipsum centrum, sed ā latere, putā ut absit ā centrō centum stadiīs, quō tunc ferētur coniectum lapis?
    </div>

    <div class="line-container" id="Alphius.38">
        <div class="line-character">
            Alphius
        </div>
        Nōn ferētur rēctā per forāmen; imō potius rēctā, sed ad centrum: itaque, priusquam perveniet ad medium, iam conquiēscet in terrā quae ad laevam est, sī centrum est ad laevam.
    </div>

    <div class="line-container" id="Curio.39">
        <div class="line-character">
            Cūriō
        </div>
        Sed quid est hoc, quod reddit corpus grave aut leve?
    </div>

    <div class="line-container" id="Alphius.40">
        <div class="line-character">
            Alphius
        </div>
        Ad istud respondeat tibī deus, cūr ignem fēcerit omnium levissimum, āerem proximā levitāte, terram gravissimam, proximā gravitāte aquam.
    </div>

    <div class="line-container" id="Curio.41">
        <div class="line-character">
            Cūriō
        </div>
        Cūr igitur nūbēs aquae pendent in sublīmī āere?
    </div>

    <div class="line-container" id="Alphius.42">
        <div class="line-character">
            Alphius
        </div>
        Quoniam ā sōle attrahente concipiunt nātūram igneam, quemadmodum fūmus ē līgnīs hūmentibus violentō calōre excussus.
    </div>

    <div class="line-container" id="Curio.43">
        <div class="line-character">
            Cūriō
        </div>
        Cūr igitur tantō pondere dēcidunt, ut interdum montēs in plānitiem redigant?
    </div>

    <div class="line-container" id="Alphius.44">
        <div class="line-character">
            Alphius
        </div>
        Concrētiō dēnsitāsque addit pondus, alioquī possunt sīc vidērī sustinērī ab āere subiectō, quemadmodum tenuī ferrī lāminā sustinētur summā aquā.
    </div>

    <div class="line-container" id="Curio.45">
        <div class="line-character">
            Cūriō
        </div>
        Sīc igitur putās, quod plūrimum habet igneae nātūrae esse levissimum; quod terrenae gravissimum.
    </div>

    <div class="line-container" id="Alphius.46">
        <div class="line-character">
            Alphius
        </div>
        Haud procul abēs ā scōpō.
    </div>

    <div class="line-container" id="Curio.47">
        <div class="line-character">
            Cūriō
        </div>
        Atquī nec quīvīs āēr pariter levis est, nec quaevīs terra pariter gravis: idem dē aquā fortasse sentiendum.
    </div>

    <div class="line-container" id="Alphius.48">
        <div class="line-character">
            Alphius
        </div>
        Nec mīrum, cum ista quae nōmināstī, nōn sint elementa pūra, sed ex variīs elementā temperāta. Itaque probābile est, eam terram esse levissimam, quae plūrimum habet ignis aut āeris admixtum; eam aquam esse gravissimam, quae graviōrem terram habet admixtam; quālem arbitror esse marīnam, et eam unde cōnficitur sāl. Itidem āēr, aquae terraeve proximus, gravior est, aut certē minus levis est, eō quī procul abest ā terrā.
    </div>

    <div class="line-container" id="Curio.49">
        <div class="line-character">
            Cūriō
        </div>
        Utrum habet plūs terrenae nātūrae, lapis, an plumbum?
    </div>

    <div class="line-container" id="Alphius.50">
        <div class="line-character">
            Alphius
        </div>
        Lapis.
    </div>

    <div class="line-container" id="Curio.51">
        <div class="line-character">
            Cūriō
        </div>
        Et tamen plumbum lapide gravius est, prō ratiōne portiōnis.
    </div>

    <div class="line-container" id="Alphius.52">
        <div class="line-character">
            Alphius
        </div>
        In caussā est dēnsitās: lapis enim rārior est, eōque plūs habet āeris quam plumbum. Hinc est quod vidēmus, quoddam terrae genus dēsicātum, sī coniciātur in aquam, nōn subsīdere, sed natāre, eādem dē caussā vidēmus tōtōs agrōs natantēs: sustinētur enim cavīs rādīcibus arundinum aliārumque palūstrium herbārum inter sē connexīs.
    </div>

    <div class="line-container" id="Curio.53">
        <div class="line-character">
            Cūriō
        </div>
        Hinc fortassis et pūmicum levitās.
    </div>

    <div class="line-container" id="Alphius.54">
        <div class="line-character">
            Alphius
        </div>
        Quia plēnī cavernīs sunt, praetereā multō ignī dēcoctī: submittuntur enim ē locīs ārdentibus.
    </div>

    <div class="line-container" id="Curio.55">
        <div class="line-character">
            Cūriō
        </div>
        Unde tanta suberis levitās?
    </div>

    <div class="line-container" id="Alphius.56">
        <div class="line-character">
            Alphius
        </div>
        Iam dictum est: rāritās enim in caussā est.
    </div>

    <div class="line-container" id="Curio.57">
        <div class="line-character">
            Cūriō
        </div>
        Utrum est gravior, plumbum, an aurum?
    </div>

    <div class="line-container" id="Alphius.58">
        <div class="line-character">
            Alphius
        </div>
        Aurum, opīnor.
    </div>

    <div class="line-container" id="Curio.59">
        <div class="line-character">
            Cūriō
        </div>
        Aurum tamen vidētur habēre plūs igneae nātūrae.
    </div>

    <div class="line-container" id="Alphius.60">
        <div class="line-character">
            Alphius
        </div>
        Quia noctū velut ignis lūcet, ut ait Pindarus<a href="#footnote.5"><sup>(5)</sup></a>.
    </div>

    <div class="line-container" id="Curio.61">
        <div class="line-character">
            Cūriō
        </div>
        Scīlicet.
    </div>

    <div class="line-container" id="Alphius.62">
        <div class="line-character">
            Alphius
        </div>
        Sed dēnsitās in aurō māior.
    </div>

    <div class="line-container" id="Curio.63">
        <div class="line-character">
            Cūriō
        </div>
        Unde id dēprehenditur?
    </div>

    <div class="line-container" id="Alphius.64">
        <div class="line-character">
            Alphius
        </div>
        Respondēbunt aurificēs: nec argentum, nec plumbum, nec aes Cyprium, nec ūllum simile genus lātius dīdūcitur malleō, quam aurum. Eādem ratiōne Philosophī dēprehendērunt, nihil esse liquidius melle et oleō: quod sī quis haec ūnctiōne dīlatet, et lātissimē diffunditur hūmor, et siccēscit sērius.
    </div>

    <div class="line-container" id="Curio.65">
        <div class="line-character">
            Cūriō
        </div>
        Sed utrum gravius est, oleum, an aqua?
    </div>

    <div class="line-container" id="Alphius.66">
        <div class="line-character">
            Alphius
        </div>
        Sī dē oleō līnī loqueris, arbitror oleum esse gravius.
    </div>

    <div class="line-container" id="Curio.67">
        <div class="line-character">
            Cūriō
        </div>
        Cūr igitur aquae supernatat oleum?
    </div>

    <div class="line-container" id="Alphius.68">
        <div class="line-character">
            Alphius
        </div>
        Levitās nōn est in caussā, sed ignea oleī nātūra, tum pecūliāris omnium pinguium vīs ab aquā abhorrēns, quae est in herbā, quae dīcitur ἄβαπτος<a href="#footnote.6"><sup>(6)</sup></a>.
    </div>

    <div class="line-container" id="Curio.69">
        <div class="line-character">
            Cūriō
        </div>
        Cūr igitur nōn natat ferrum ignī candēns?
    </div>

    <div class="line-container" id="Alphius.70">
        <div class="line-character">
            Alphius
        </div>
        Quia nōn est calor nātīvus, et ideō citius penetrant aquam, quod calōris magnitūdō dispellat obstantem liquōrem. Sīc cuneus ferreus citius petit īma, quam lāmina.
    </div>

    <div class="line-container" id="Curio.71">
        <div class="line-character">
            Cūriō
        </div>
        Utrum intolerābilius est, ferrum candēns, an frīgidum?
    </div>

    <div class="line-container" id="Alphius.72">
        <div class="line-character">
            Alphius
        </div>
        Candēns.
    </div>

    <div class="line-container" id="Curio.73">
        <div class="line-character">
            Cūriō
        </div>
        Gravius igitur.
    </div>

    <div class="line-container" id="Alphius.74">
        <div class="line-character">
            Alphius
        </div>
        Est, sī commodius est gestāre manū paleam incēnsam, quam silicem frīgidum.
    </div>

    <div class="line-container" id="Curio.75">
        <div class="line-character">
            Cūriō
        </div>
        Quid est in caussā, quod lignum līgnō levius aut gravius est?
    </div>

    <div class="line-container" id="Alphius.76">
        <div class="line-character">
            Alphius
        </div>
        Dēnsitās ac rāritās.
    </div>

    <div class="line-container" id="Curio.77">
        <div class="line-character">
            Cūriō
        </div>
        At ipse nōvī quendam ē familiā rēgis Britanniae, quī in convīviō ostendit nōbīs lignum eius, ut aiēbat, arboris, quae fert aloēn: adeō solidus erat, ut lapis vidērī posset: adeō manibus lībrantī leve, ut arundō vidērī posset, et sī quid siccā arundine levius: impositum vīnō (putābat enim īrā dēpellī venēna) mox properābat ad fundum, ut vix plumbum celerius.
    </div>

    <div class="line-container" id="Alphius.78">
        <div class="line-character">
            Alphius
        </div>
        Nec dēnsitās, nec rāritās semper in caussā est, sed pecūliāris et occulta in rēbus cognātiō, quae facit ut quaedam sēsē amplectantur, aut refugiant, velutī magnēs attrahit chalybem, vītis refugit brassicam, et flamma etiam ē longinquō ad naphtam trānsvolat, aliquantō īnferiōre locō positam, cum naphta sit nātūrā gravis, flamma levis.
    </div>

    <div class="line-container" id="Curio.79">
        <div class="line-character">
            Cūriō
        </div>
        Omne genus aeris innatat argentō vīvō, sōlum aurum subsīdit et circumvolvitur, cum argentum vīvum sit māteria liquidissima.
    </div>

    <div class="line-container" id="Alphius.80">
        <div class="line-character">
            Alphius
        </div>
        Nōn habeō quod respondeam, nisi pecūliārem nātūrae cognātiōnem: ad hoc enim nātum est argentum vīvum, ut pūrget aurum.
    </div>

    <div class="line-container" id="Curio.81">
        <div class="line-character">
            Cūriō
        </div>
        Cum Arethūsa fluvius subter mare Sīcānum trānsit, ac nōn potius innatat; cum anteā dīxeris, marīnam aquam fluviātilī esse graviōrem.
    </div>

    <div class="line-container" id="Alphius.82">
        <div class="line-character">
            Alphius
        </div>
        Nātūrāle dissidium est in caussā, sed arcānum.
    </div>

    <div class="line-container" id="Curio.83">
        <div class="line-character">
            Cūriō
        </div>
        Cūr natant cygnī, cum hominēs eandem aquam ingressī pessum eant?
    </div>

    <div class="line-container" id="Alphius.84">
        <div class="line-character">
            Alphius
        </div>
        In caussā est nōn tantum pennārum concāvitās levitāsque, vērum etiam siccitās, quam aqua refugit; hinc est quod in pannō līnōve vehementer siccō sī pōnās aquam aut vīnum, in globum sē contrahit; sīn in humidum, mox spargitur. Itidem sī īnfundās liquōrem in cyathum siccum, aut margīnibus pinguī oblītīs, et īnfundās aliquantō plūs, quam cyathus capit, liquor circā medium citius colligit sēsē in rotundum, quam trānseat margīnēs.
    </div>

    <div class="line-container" id="Curio.85">
        <div class="line-character">
            Cūriō
        </div>
        Cūr in flūminibus nāvēs minus sustinent oneris, quam in marī?
    </div>

    <div class="line-container" id="Alphius.86">
        <div class="line-character">
            Alphius
        </div>
        Quia subtīlior est fluviātilis aqua. Eādem dē caussā volucrēs facilius sēsē lībrant in āere crassiōre, quam vehementer subtilī.
    </div>

    <div class="line-container" id="Curio.87">
        <div class="line-character">
            Cūriō
        </div>
        Cūr nōn subsīdunt Flōtae<a href="#footnote.7"><sup>(7)</sup></a>?
    </div>

    <div class="line-container" id="Alphius.88">
        <div class="line-character">
            Alphius
        </div>
        Quoniam cutis sōle dēsicāta et levior facta est, et hūmōrem respuēns.
    </div>

    <div class="line-container" id="Curio.89">
        <div class="line-character">
            Cūriō
        </div>
        Cūr ferrum dīductum in amplam lāminam natat, cum idem contrāctum sīdat?
    </div>

    <div class="line-container" id="Alphius.90">
        <div class="line-character">
            Alphius
        </div>
        Partim siccitās est in caussā, partim āēr inter aquam et lāminam mixtus.
    </div>

    <div class="line-container" id="Curio.91">
        <div class="line-character">
            Cūriō
        </div>
        Utra rēs gravior, aqua an vīnum?
    </div>

    <div class="line-container" id="Alphius.92">
        <div class="line-character">
            Alphius
        </div>
        Arbitror vīnum nōn cēdere aquae.
    </div>

    <div class="line-container" id="Curio.93">
        <div class="line-character">
            Cūriō
        </div>
        Quam ob rem ergō quī ab oenopolīs emunt vīnum, aquam prō vīnō reperiunt in īmō doliō?
    </div>

    <div class="line-container" id="Alphius.94">
        <div class="line-character">
            Alphius
        </div>
        Quia vīnum habet pingue quiddam, quod aquae refugit liquōrem, nōn aliter quam oleum. Argūmentum in promptū est: quō vīnum est generōsius, hoc et difficilius admiscētur aquae, et incēnsum ārdet vehementius.
    </div>

    <div class="line-container" id="Curio.95">
        <div class="line-character">
            Cūriō
        </div>
        Cūr in Asphaltīte lacū nūllum corpus animālis vīvum mergitur?
    </div>

    <div class="line-container" id="Alphius.96">
        <div class="line-character">
            Alphius
        </div>
        Nōn est meum ad omnia nātūrae mīrācula respondēre. Habet illa quaedam arcāna, quae nōs mīrārī voluit, scīre nōluit.
    </div>

    <div class="line-container" id="Curio.97">
        <div class="line-character">
            Cūriō
        </div>
        Cūr homō macilentus obēsō gravior est, sī cētera sint paria?
    </div>

    <div class="line-container" id="Alphius.98">
        <div class="line-character">
            Alphius
        </div>
        Quoniam ossa dēnsiōra sunt carne, et ideō graviōra.
    </div>

    <div class="line-container" id="Curio.99">
        <div class="line-character">
            Cūriō
        </div>
        Cūr idem homō iēiūnus gravior est sē ipsō prānsō, cum corporī onus accesserit?
    </div>

    <div class="line-container" id="Alphius.100">
        <div class="line-character">
            Alphius
        </div>
        Cibō pōtūque spīritūs augentur, et iī addunt corporī levitātem. Unde et hilāris levior est moerentē, et mortuus vīvō longē gravior.
    </div>

    <div class="line-container" id="Curio.101">
        <div class="line-character">
            Cūriō
        </div>
        Sed quī fit, ut idem homō, cum vult, faciat sē graviōrem, aut leviōrem?
    </div>

    <div class="line-container" id="Alphius.102">
        <div class="line-character">
            Alphius
        </div>
        Contentō spīritū reddit sē leviōrem, ēmissō graviōrem. Sīc natat vēsīca īnflāta, et clausa, pertūsa sīdit. Sed quandō Cūriō dēsinet nōbīs occinere, cūr?
    </div>

    <div class="line-container" id="Curio.103">
        <div class="line-character">
            Cūriō
        </div>
        Dēsinam, sī mihi paucam etiam dīxeris; coelum utrum grave sit, an leve.
    </div>

    <div class="line-container" id="Alphius.104">
        <div class="line-character">
            Alphius
        </div>
        An leve sit, nesciō; certē grave nōn potest esse, cum sit nātūrae igneae.
    </div>

    <div class="line-container" id="Curio.105">
        <div class="line-character">
            Cūriō
        </div>
        Quid igitur sibi vult vetus prōverbium: Quid sī coelum ruat?
    </div>

    <div class="line-container" id="Alphius.106">
        <div class="line-character">
            Alphius
        </div>
        Quia rudis antīquitās Homērum secūta crēdidit coelum esse ferreum. Sed Homērus ā colōris similitūdine ferreum dīxit, nōn ā pondere: quemadmodum nōs cinerāceum dīcimus quod cineris colōrem prae sē fert.
    </div>

    <div class="line-container" id="Curio.107">
        <div class="line-character">
            Cūriō
        </div>
        Est igitur coelum colōrātum?
    </div>

    <div class="line-container" id="Alphius.108">
        <div class="line-character">
            Alphius
        </div>
        Nōn vērē, sed tālis nōbīs vidētur propter āerem, et liquōrem medium: quemadmodum sōl nōbīs nunc rubet, nunc fulvet, nunc candicat, cum is nihil tālium mūtātiōnum recipiat. Itidem et īridis pictūra nōn in coelō est, sed in āere humidō.
    </div>

    <div class="line-container" id="Curio.109">
        <div class="line-character">
            Cūriō
        </div>
        Vērum, ut fīniam, fatēris coelō nihil esse sublīmius, quācumque tegit orbem terrae?
    </div>

    <div class="line-container" id="Alphius.110">
        <div class="line-character">
            Alphius
        </div>
        Fateor.
    </div>

    <div class="line-container" id="Curio.111">
        <div class="line-character">
            Cūriō
        </div>
        Et centrō terrae nihil esse profundius?
    </div>

    <div class="line-container" id="Alphius.112">
        <div class="line-character">
            Alphius
        </div>
        Scīlicet.
    </div>

    <div class="line-container" id="Curio.113">
        <div class="line-character">
            Cūriō
        </div>
        Inter omnēs rērum speciēs quid est gravissimum?
    </div>

    <div class="line-container" id="Alphius.114">
        <div class="line-character">
            Alphius
        </div>
        Aurum, opīnor.
    </div>

    <div class="line-container" id="Curio.115">
        <div class="line-character">
            Cūriō
        </div>
        Heīc abs tē vehementer dissentiō.
    </div>

    <div class="line-container" id="Alphius.116">
        <div class="line-character">
            Alphius
        </div>
        An scīs aliquid aurō gravius?
    </div>

    <div class="line-container" id="Curio.117">
        <div class="line-character">
            Cūriō
        </div>
        Sciō, et quidem multīs partibus.
    </div>

    <div class="line-container" id="Alphius.118">
        <div class="line-character">
            Alphius
        </div>
        Proinde mē vicissim docē, quandō scīs quod mē nescīre cōnfiteor.
    </div>

    <div class="line-container" id="Curio.119">
        <div class="line-character">
            Cūriō
        </div>
        Quod igneōs illōs spīritūs ē summō coelī vertice dēpressit in īma tartarī (nam ea collocant in centrō terrae) nōnne oportuit omnium esse gravissimum?
    </div>

    <div class="line-container" id="Alphius.120">
        <div class="line-character">
            Alphius
        </div>
        Fateor: sed quidnam illud fuit?
    </div>

    <div class="line-container" id="Curio.121">
        <div class="line-character">
            Cūriō
        </div>
        Peccātum, quod et hominum animās, quās Marō vocat aurī simplicis ignēs, eōdem dēmergit.
    </div>

    <div class="line-container" id="Alphius.122">
        <div class="line-character">
            Alphius
        </div>
        Sī libet ad istud philosophiae genus dēmigrāre, fateor et aurum, et plumbum esse plūmeae levitātis, sī cum peccātō cōnferātur.
    </div>

    <div class="line-container" id="Curio.123">
        <div class="line-character">
            Cūriō
        </div>
        Quī fīet igitur, ut quī hāc sarcinā sunt onerātī, subvolent in coelum?
    </div>

    <div class="line-container" id="Alphius.124">
        <div class="line-character">
            Alphius
        </div>
        Profectō nōn videō.
    </div>

    <div class="line-container" id="Curio.125">
        <div class="line-character">
            Cūriō
        </div>
        At quī sēsē parant ad cursum, saltumve, nōn sōlum quidquid est oneris abiciunt, vērum etiam contentō spīritū sēsē reddunt levusculōs; et ad hunc cursum saltumque, quō ferimur in coelum, nōn studēmus illum abicere, quod omnī saxō, omnī plumbō gravius est.
    </div>

    <div class="line-container" id="Alphius.126">
        <div class="line-character">
            Alphius
        </div>
        Facerēmus, sī vel mīcae sānae mentis habērēmus.
    </div>

    <h3>Footnotes</h3>

    <div class="footnote" id="footnote.1">
        <a href="#Curio.1">(1)</a>. <em>Problēma:</em> Problēma dictus est hic dialōgus, quod quaestiōnēs quaedam in eō prōpōnuntur, quibus respōnsiō mox subiūngitur. Est enim problēma quaestiō prōposita cum respōnsiōne.
    </div>

    <div class="footnote" id="footnote.2">
        <a href="#Curio.1">(2)</a>. <em>Cūriō:</em> Interloquūtor nōmen habet facile ac apertum, ā cūrā scilicet et diligentiā percontandī. Alphius vērō ā candōre respondendī: ἀλφὸν siquidem Graecē, candidum Latīnīs est: vel ab inveniendī et indāgandī scientiā, quod ἀλφεῖν invenīre et excōgitāre significet.
    </div>

    <div class="footnote" id="footnote.3">
        <a href="#Curio.3">(3)</a>. <em>Venerī iuxtā ac Minervae:</em> Istud animal sūs est, quod additum nōminī Cūriō, Cūriōsus erit. Est autem Minervae odiōsa sūs, propter immundiciem et indocilitātem, quum Minerva omnium artium praeses habeātur. Quod vērō Venus hanc bēstiam prōsequātur odiō, in caussā est Adōnidis amātī ab illā interitus.
    </div>

    <div class="footnote" id="footnote.4">
        <a href="#Alphius.28">(4)</a>. <em>Ad aequilībrium:</em> Hoc est, ad eam partem mediī, ubi aequō pondere suspendātur et lībrētur, ubi nec hūc nec illūc cadat, sed in aequāmentō et quasi trutinā consistat.
    </div>

    <div class="footnote" id="footnote.5">
        <a href="#Alphius.60">(5)</a>. <em>Ut ait Pindarus:</em> In prīmō hymnō Olympiōrum. Ὁδὲ χρυσὸς, αἰθόμενον πῦρ ἅτε διαπρέπει νυκτὶ, μεγάνορος ἔξοχα πλούτου. Hoc est: Aurum vērō tanquam lūcidus ignis nocte splendet inter praecipua dīvitiārum.
    </div>

    <div class="footnote" id="footnote.6">
        <a href="#Alphius.68">(6)</a>. <em>Id est, quae immergī aquae nōn potest.</em>
    </div>

    <div class="footnote" id="footnote.7">
        <a href="#Curio.87">(7)</a>. <em>Flōtae:</em> Piscēs sunt, quī et flutae, ā Graecīs πλωταὶ et πλῶτες appellātī ā continuā nāvigātiōne. Numquam enim submerguntur. Murenās esse volunt in fretō Sīculō.
    </div>

    {% assign prev_sequence = page.sequence | minus: 1 %}
    {% assign next_sequence = page.sequence | plus: 1 %}
    {% assign files = site.html_pages | where_exp: "page", "page.path contains 'files/'" %}
    {% assign neighbors = files | where: "type", "Colloquium" | where: "author", page.author | where: "collection",
    page.collection %}
    {% assign prev_page = neighbors | where: "sequence", prev_sequence | first %}
    {% assign next_page = neighbors | where: "sequence", next_sequence | first %}

    <div class="nav-buttons">
        <a href="{{ prev_page.url }}" class="nav-button nav-back">⟵ Previous</a>
        <a href="{{ next_page.url }}" class="nav-button nav-next">Next ⟶</a>
    </div>
</div>
</body>