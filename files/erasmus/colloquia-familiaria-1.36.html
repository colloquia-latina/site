---
title: Colloquia Familiaria - Colloquium Trīcēsimum Prīmum
subtitle: Mīlitis et Carthūsiānī
type: Colloquium
author: Erasmus
topic: Soldier versus Carthusian Monk
difficulty: Advanced
sequence: "031"
character_count: 2
permalink: /erasmus/colloquia-familiaria-militis-et-carthusiani/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Militis, Carthusiani
        </div>

        <div class="line-container" id="Militis.1">
            <div class="line-character">
                Militis
            </div>
            Salvē, mī frāter.
        </div>

        <div class="line-container" id="Carthusiani.2">
            <div class="line-character">
                Carthusiani
            </div>
            Salvē et tū, germāne cārissime.
        </div>

        <div class="line-container" id="Militis.3">
            <div class="line-character">
                Militis
            </div>
            Vix tē agnōscō.
        </div>

        <div class="line-container" id="Carthusiani.4">
            <div class="line-character">
                Carthusiani
            </div>
            Adeōne cōnsenui intrā biennium?
        </div>

        <div class="line-container" id="Militis.5">
            <div class="line-character">
                Militis
            </div>
            Nōn: sed caput rāsum, nova vestis, faciunt, ut mihi videāris aliud quoddam animal.
        </div>

        <div class="line-container" id="Carthusiani.6">
            <div class="line-character">
                Carthusiani
            </div>
            Itane nōn agnōscerēs uxōrem tuam, sī tibi occurreret indūta novā veste?
        </div>

        <div class="line-container" id="Militis.7">
            <div class="line-character">
                Militis
            </div>
            Nōn, sī tālī.
        </div>

        <div class="line-container" id="Carthusiani.8">
            <div class="line-character">
                Carthusiani
            </div>
            At ego tē probē agnōscō, cui nōn sōlum vestis mūtāta est, vērum etiam faciēs, tōtusque corporis habitus. Quot colōribus pictus es! Nūlla avis aeque variat plūmās suās. Tum quam omnia secta, quam nihil iūxtā nātūram aut mōrem commūnem! Adde tōnsum verticem, barbam sēmirāsam, silvam, quae suprā labrum superius est, perplexam, nec aliter hinc et hinc prōminentem, quam solent in fēlibus pilī longiōrēs. Nec ūna cicātrīx foedāvit vultum; ut Samius quispiam līterātus<a href="#footnote.1"><sup>(1)</sup></a> vidērī possīs, dē quō iocus est prōverbiī.
        </div>

        <div class="line-container" id="Militis.9">
            <div class="line-character">
                Militis
            </div>
            Sīc decet redīre ē bellō. Sed dīc mihi, erat hēic tanta bonōrum medicōrum inopia?
        </div>

        <div class="line-container" id="Carthusiani.10">
            <div class="line-character">
                Carthusiani
            </div>
            Quam ob rem?
        </div>

        <div class="line-container" id="Militis.11">
            <div class="line-character">
                Militis
            </div>
            Quia nūllī commīserīs sanandum cerebrum tuum prius, quam in hanc servitūtem tē praecipitem darēs.
        </div>

        <div class="line-container" id="Carthusiani.12">
            <div class="line-character">
                Carthusiani
            </div>
            Itane videor īnsānīsse?
        </div>

        <div class="line-container" id="Militis.13">
            <div class="line-character">
                Militis
            </div>
            Maximē. Quid erat necesse hēic tē sepelīrī<a href="#footnote.2"><sup>(2)</sup></a> ante tempus, quum esset unde commodē vīverēs in mundō?
        </div>

        <div class="line-container" id="Carthusiani.14">
            <div class="line-character">
                Carthusiani
            </div>
            At nunc nōn videor tibi in mundō vīvere?
        </div>

        <div class="line-container" id="Militis.15">
            <div class="line-character">
                Militis
            </div>
            Nōn, per Iovem.
        </div>

        <div class="line-container" id="Carthusiani.16">
            <div class="line-character">
                Carthusiani
            </div>
            Dīc quam ob rem?
        </div>

        <div class="line-container" id="Militis.17">
            <div class="line-character">
                Militis
            </div>
            Quia, nōn licet ambulāre quō velīs. Huic locō velut caveae inclūderis: adde rāsūram, vestem prōdigiōsam, sōlitūdinem, piscium perpetuum ēsum, ut mīrer tēipsum nōn vertī in piscem.
        </div>

        <div class="line-container" id="Carthusiani.18">
            <div class="line-character">
                Carthusiani
            </div>
            Sī verterentur hominēs in omnia quibus vescuntur, tū iam prīdem porcus essēs: nam suillā solēs dēlectārī.
        </div>

        <div class="line-container" id="Militis.19">
            <div class="line-character">
                Militis
            </div>
            Nōn dubitō, quīn iamdudum poeniteat tē īnstitūtī: paucōs enim comperiō, quōs nōn capiat poenitūdō.
        </div>

        <div class="line-container" id="Carthusiani.20">
            <div class="line-character">
                Carthusiani
            </div>
            Hoc illīs ūsū venit, quī sē in hoc vītae genus velut in puteum praecipitant: ego dēscendī sēnsim et cōnsultō, prius explōrātō mē ipsō, perspectāque tōtā huius vītae ratiōne, iam annōs nātus vīgintī octō, quā aetāte sibi quisque nōtus esse potest. Quod ad locum attinet, tū quoque locō angustō conclūderis, sī tōtīus mundī cōnsīderēs amplitūdinem. Nec refert, quam spatiōsus sit locus, modo nihil dēsit ad vītae commoditātem. Multī rārō, aut numquam exeunt cīvitātem, in quā nātī sunt: quī sī vetārentur exīre, māgnopere sibi displicērent, et incesseret illīs mīra libīdō relinquendae cīvitātis. Hīc affectus vulgāris est, quō ego careō. Imāginor, hēic tōtum esse mundum, et haec tabula mihi tōtum terrārum orbem repraesentat, quem ego cōgitātiōne iūcundius simul et tūtius perambulō, quam is quī nāvigāvit ad novās īnsulās.
        </div>

        <div class="line-container" id="Militis.21">
            <div class="line-character">
                Militis
            </div>
            Hēic tū propemodum dīcis vērum.
        </div>

        <div class="line-container" id="Carthusiani.22">
            <div class="line-character">
                Carthusiani
            </div>
            Rāsūram damnāre nōn potes, quī volēns tondēris, ūtique commoditātis grātiā. Mihi rāsūra, sī nihil aliud, certē reddit caput pūrius, ac fortasse salūbrius. Venetiīs quam multī patriciī tōtum etiam caput rādunt! Quid autem habet prōdigiōsum vestis? Nōnne tegit corpus? Ad duplicem ūsum adhibētur vestis, ut dēpellātur iniūria coelī, eaque velet, quae pudor iubet tegī. An nōn hōs ūsūs praebet haec vestis? Sed offendit color. Quis color magis decet omnēs Chrīstiānōs, quam is quī datus est omnibus in baptismō? Dictum est tibi quoque: Accipe vestem candidam. Haec itaque vestis admonet mē, quid prōmīserim in baptismō: nimīrum innocentiae perpetuum studium. Porrō sōlitūdinem sī vocās turbae fugam, hoc exemplum est nōn nostrum, sed veterum prophētārum, atque etiam philosophōrum ethicōrum, et quibuscumque bonae mentis cūra fuit. Immō poētae, astrōlogī, ac similibus artibus dēditī, quotiēs aliquid magnī ac suprā vulgus hominum moliuntur, sēcessum quaerere solent. Cūr autem vocēs hanc sōlitūdinem? Ūnīus amiculī cōnfābulātiō pellit sōlitūdinis taedium. Hēic habeō sodālēs omnium rērum plūs quam sēdecim. Ad haec intervīsunt amīcī crēbrius quam vellem aut expedit; et tibi videor in sōlitūdine vīvere?
        </div>

        <div class="line-container" id="Militis.23">
            <div class="line-character">
                Militis
            </div>
            At nōn semper licet cum hīs cōnfābulārī.
        </div>

        <div class="line-container" id="Carthusiani.24">
            <div class="line-character">
                Carthusiani
            </div>
            Nec semper expedit. Atque hoc iūcundior est cōnfābulātiō, quod voluptātis grātiam augeat interrupta cōpia<a href="#footnote.3"><sup>(3)</sup></a>.
        </div>

        <div class="line-container" id="Militis.25">
            <div class="line-character">
                Militis
            </div>
            Nōn pessimē coniectās. Nam mihi quoque suāviōrēs sunt carnēs, revolūtō Paschā post quadrāgēsimam.
        </div>

        <div class="line-container" id="Carthusiani.26">
            <div class="line-character">
                Carthusiani
            </div>
            Nec interim tamen, quum maximē videor sōlus, dēsunt mihi cōnfābulōnēs, longē festīviōrēs ac suāviōrēs istīs vulgāribus congerrōnibus.
        </div>

        <div class="line-container" id="Militis.27">
            <div class="line-character">
                Militis
            </div>
            Ubi sunt?
        </div>

        <div class="line-container" id="Carthusiani.28">
            <div class="line-character">
                Carthusiani
            </div>
            Vidēs hēic cōdicem Ēvangēlicum? In hōc mēcum fābulātur ille, quī ōlim additus facundus comes in viā duōbus discipulīs proficiscentibus in Ēmaūntem, effēcit, ut nōn sentīrent itineris labōrem, sed sentīrent dulcissimum cordis ardōrem, inhiantēs mellītīs illīus sermōnibus. In hōc mihi loquitur Paulus, in hōc Ēsāīās, cēterīque prophētae. Hēic mēcum cōnfābulātur dulcissimus ille Chrysostomus, hēic Basilius, hēic Augustīnus, hēic Hierōnymus, hēic Cypriānus, cēterīque nōn minus ērudītī quam facundī doctōrēs. An nōstī ūllōs tam amoēnōs cōnfābulōnēs, quōs cum hīs cōnferās? An in tālī sodālitāte, quod mihi numquam nōn adest, reputās obrepere posse sōlitūdinis taedium?
        </div>

        <div class="line-container" id="Militis.29">
            <div class="line-character">
                Militis
            </div>
            Mihi frūstrā loquerentur, nōn intellēctūrō.
        </div>

        <div class="line-container" id="Carthusiani.30">
            <div class="line-character">
                Carthusiani
            </div>
            Iam quid refert, quibus rēbus hoc corpusculum alātur, cui minimō satis fit, sī iūxtā nātūram vīvāmus? Uter nostrum habitior? tū, quī vescēris perdicibus, phāsiānīs et capīs; an ego, quī vīvō piscibus?
        </div>

        <div class="line-container" id="Militis.31">
            <div class="line-character">
                Militis
            </div>
            Sī tibi esset uxor, ut mihi est, minus habērēs succī.
        </div>

        <div class="line-container" id="Carthusiani.32">
            <div class="line-character">
                Carthusiani
            </div>
            Et ideō sufficit quilibet cibus, et quantumvīs exiguus.
        </div>

        <div class="line-container" id="Militis.33">
            <div class="line-character">
                Militis
            </div>
            Sed interim agitās vītam Iūdaicam.
        </div>

        <div class="line-container" id="Carthusiani.34">
            <div class="line-character">
                Carthusiani
            </div>
            Bona verba: Chrīstiānam, sī nōn assequimur, certē sequimur.
        </div>

        <div class="line-container" id="Militis.35">
            <div class="line-character">
                Militis
            </div>
            In veste, cibō, preculīs, cēterīsque caeremoniīs pōnitis fidūciam, neglēctō studiō pietātis Ēvangēlicae.
        </div>

        <div class="line-container" id="Carthusiani.36">
            <div class="line-character">
                Carthusiani
            </div>
            Quid aliī faciant, nōn est meum iūdicāre: ego hīs rēbus nēquāquam cōnfīdō, minimumque tribuō; sed in animī pūritāte et in Chrīstō collocō fidūciam.
        </div>

        <div class="line-container" id="Militis.37">
            <div class="line-character">
                Militis
            </div>
            Cūr igitur observās?
        </div>

        <div class="line-container" id="Carthusiani.38">
            <div class="line-character">
                Carthusiani
            </div>
            Ut mihi pāx sit cum frātribus meīs; et nē cui quōquō modō sim offendiculō. Nōlim autem offendere quemquam ob huiusmodī rēs leviculās, quās nihil est negōtiī servāre. Ut sumus hominēs quācumque veste tēctī, minūtissimārum etiam rērum similitūdō aut dissimilitūdō conciliat aut dīrimit concordiam. Rāsum caput, aut vestis color, per sē quidem nōn commendat mē Deō. Sed quid dīceret populus, sī comam alerem, aut tuam istam vestem sūmerem? Reddidī tibi ratiōnem meī cōnsiliī; nunc, quaesō ut mihi vicissim tuī cōnsiliī ratiōnem reddās, dīcāsque, ubi cessārint omnēs bonī medicī, quum relictā domī uxōre iuvenculā et līberīs, proficīscerēris in mīlitiam, vīlī salāriō conductus ad iūgulandōs hominēs, idque tuī quoque capitis perīculō. Neque enim tibi rēs erat cum fungīs<a href="#footnote.4"><sup>(4)</sup></a> aut papāveribus, sed cum armātīs virīs. Utrum vērō putās īnfēlīcius, iūgulāre Chrīstiānum hominem ob mercēdulam, ā quō numquam sīs laesus; an tē ipsum simul, et corpus, et animam, in aeternum exitium mittere?
        </div>

        <div class="line-container" id="Militis.39">
            <div class="line-character">
                Militis
            </div>
            Fās est occīdere hostem.
        </div>

        <div class="line-container" id="Carthusiani.40">
            <div class="line-character">
                Carthusiani
            </div>
            Fortassis est, sī impetat patriam tuam. Tum pium vidērī potest, pugnāre prō līberīs et uxōre, prō parentibus et amīcīs, prō ārīs<a href="#footnote.5"><sup>(5)</sup></a> et focīs, prō tranquillitāte pūblicā. Quid istūc ad tuam mīlitiam mercēnāriam? Ego, sī periissēs in hoc bellō, nōn redēmissem animam tuam vitiōsā nuce.
        </div>

        <div class="line-container" id="Militis.41">
            <div class="line-character">
                Militis
            </div>
            Nōn?
        </div>

        <div class="line-container" id="Carthusiani.42">
            <div class="line-character">
                Carthusiani
            </div>
            Nōn, ita mē Chrīstus bene amet. Iam utrum exīstimās dūrius, obedīre bonō virō, quem nōs Priōrem vocāmus, quī vocet ad precēs, ad sacram lectiōnem, ad doctrīnam salūtārem, ad psallendum Deō; an obedīre barbarō cuipiam centuriōnī, quī saepe māgnīs ac nocturnīs itineribus vocet quō lubet, ac revocet; quī bombardārum ictibus obiiciat, quī iubeat tē stāre locō aut occīsūrum, aut occidendum?
        </div>

        <div class="line-container" id="Militis.43">
            <div class="line-character">
                Militis
            </div>
            Minus narrās, quam rēs habeat, malōrum.
        </div>

        <div class="line-container" id="Carthusiani.44">
            <div class="line-character">
                Carthusiani
            </div>
            Sī quid ego dēflexerō ā disciplīnā huius īnstitūtī, poena est admonitiō, aut aliud leve quiddam: tibi, sī quid committās adversus lēgēs imperātōriās, aut pendendum est, aut nūdō inter intentātās in tē lanceārum cuspidēs eundum. Nam plectī capite, beneficium est.
        </div>

        <div class="line-container" id="Militis.45">
            <div class="line-character">
                Militis
            </div>
            Nōn possum refrāgārī vērīs.
        </div>

        <div class="line-container" id="Carthusiani.46">
            <div class="line-character">
                Carthusiani
            </div>
            Iam cultus iste satis indicat, tē nōn multum nummōrum referre domum.
        </div>

        <div class="line-container" id="Militis.47">
            <div class="line-character">
                Militis
            </div>
            Nummōrum mihi iam prīdem nē pilus quidem fuit, immō multum aeris aliēnī cōnflāvī. Proinde hūc dēflexī, ut mē īnstruās viāticō.
        </div>

        <div class="line-container" id="Carthusiani.48">
            <div class="line-character">
                Carthusiani
            </div>
            Utinam hūc dēflexissēs, quum properārēs in scelerātam istam mīlitiam! Sed unde tanta nūditās?
        </div>

        <div class="line-container" id="Militis.49">
            <div class="line-character">
                Militis
            </div>
            Rogās unde? Quidquid ex salāriō, quidquid ex praedātiōnibus, sacrīlegiīs, rapīnīs, furtī, parāre licuit, id tōtum absūmēbātur in vīna, scorta, et āleam.
        </div>

        <div class="line-container" id="Carthusiani.50">
            <div class="line-character">
                Carthusiani
            </div>
            Ō tē miserum! Et interim uxorcula, cuius grātiā Deus iussit relinquī patrem et mātrem, domī moerēbat dēserta cum parvīs līberīs. Et intereā tibi vidēbāris vīvere in tantīs miseriīs, in tantīs sceleribus?
        </div>

        <div class="line-container" id="Militis.51">
            <div class="line-character">
                Militis
            </div>
            Hoc fallēbat sēnsum malōrum, quod innumerōs habērem malōrum sociōs.
        </div>

        <div class="line-container" id="Carthusiani.52">
            <div class="line-character">
                Carthusiani
            </div>
            Quīn illud vereor, nē uxor tē nōn agnōscat.
        </div>

        <div class="line-container" id="Militis.53">
            <div class="line-character">
                Militis
            </div>
            Quī sīc?
        </div>

        <div class="line-container" id="Carthusiani.54">
            <div class="line-character">
                Carthusiani
            </div>
            Quia sīc cicātrīcēs pīnxērunt tibi novam faciem. In fronte quam fossam habēs! Vidētur tibi exsectum fuisse cornū.
        </div>

        <div class="line-container" id="Militis.55">
            <div class="line-character">
                Militis
            </div>
            Immō sī rem nōssēs, grātulārēris mihi hanc cicātrīcem.
        </div>

        <div class="line-container" id="Carthusiani.56">
            <div class="line-character">
                Carthusiani
            </div>
            Quam ob rem?
        </div>

        <div class="line-container" id="Militis.57">
            <div class="line-character">
                Militis
            </div>
            Minimō minus aberat, quīn perīrem.
        </div>

        <div class="line-container" id="Carthusiani.58">
            <div class="line-character">
                Carthusiani
            </div>
            Quid erat malī?
        </div>

        <div class="line-container" id="Militis.59">
            <div class="line-character">
                Militis
            </div>
            Cuidam tendentī rupta est balista chalybeā; eius fragmentum īnsiluit in frontem.
        </div>

        <div class="line-container" id="Carthusiani.60">
            <div class="line-character">
                Carthusiani
            </div>
            Et in buccā cicātrīcem habēs palmō longiōrem.
        </div>

        <div class="line-container" id="Militis.61">
            <div class="line-character">
                Militis
            </div>
            Hoc vulnus accēpī in pugnā.
        </div>

        <div class="line-container" id="Carthusiani.62">
            <div class="line-character">
                Carthusiani
            </div>
            Bellicā?
        </div>

        <div class="line-container" id="Militis.63">
            <div class="line-character">
                Militis
            </div>
            Nōn: inter āleam ortum est dissidium.
        </div>

        <div class="line-container" id="Carthusiani.64">
            <div class="line-character">
                Carthusiani
            </div>
            Iam et in mentō videō nesciō quid gemmārum.
        </div>

        <div class="line-container" id="Militis.65">
            <div class="line-character">
                Militis
            </div>
            Nihil est.
        </div>

        <div class="line-container" id="Carthusiani.66">
            <div class="line-character">
                Carthusiani
            </div>
            Suspicor tibi contrāctam scabiem, quam vocant Hispānicam.
        </div>

        <div class="line-container" id="Militis.67">
            <div class="line-character">
                Militis
            </div>
            Rēctē dīvīnās, mī frāter. Tertium eā labōrāvī neque ad vītae perīculum.
        </div>

        <div class="line-container" id="Carthusiani.68">
            <div class="line-character">
                Carthusiani
            </div>
            Unde hoc malī accidit tibi, ut sīc incurvus incēdās, quasi essēs nōnāgēnārius, aut quasi messor quispiam, aut quasi dēlumbātus<a href="#footnote.6"><sup>(6)</sup></a> essēs fuste?
        </div>

        <div class="line-container" id="Militis.69">
            <div class="line-character">
                Militis
            </div>
            Morbus ita contrāxit nervōs.
        </div>

        <div class="line-container" id="Carthusiani.70">
            <div class="line-character">
                Carthusiani
            </div>
            Nae hēic māgnificam passus es metamorphōsin. Antehaec erās eques, nunc ex centaurō factus es animal sēmireptile.
        </div>

        <div class="line-container" id="Militis.71">
            <div class="line-character">
                Militis
            </div>
            Haec nīmirum est ālea Mārtis.
        </div>

        <div class="line-container" id="Carthusiani.72">
            <div class="line-character">
                Carthusiani
            </div>
            Immō haec est īnsānia tuae mentis. Quās vērō manubiās<a href="#footnote.7"><sup>(7)</sup></a> uxōrī tuae līberīsque tuīs referēs domum? lepram? Nam ista scabiēs nihil aliud est, quam leprae speciēs; nisi quod ideō nōn vītātur, quia multōrum est commūnis, praecipuē nōbilium: at ob hoc ipsum magis dēbēbat vītārī. Nunc istud malum adfrīcābis iīs, quī tibi dēbuerant esse cārissimī: et ipse per omnem vītam pūtre cadāver circumferēs.
        </div>

        <div class="line-container" id="Militis.73">
            <div class="line-character">
                Militis
            </div>
            Quaesō tē, frāter, ut dēsinās: satis malōrum est, etsī nōn accēdat obiūrgātiōnis molestia.
        </div>

        <div class="line-container" id="Carthusiani.74">
            <div class="line-character">
                Carthusiani
            </div>
            Quōtam autem malōrum partem commemorāvī? Ista corporis duntaxat sunt. Iam animam vērō quālem reportās, quantā scabiē pūtrem, quot vulneribus sauciam!
        </div>

        <div class="line-container" id="Militis.75">
            <div class="line-character">
                Militis
            </div>
            Tam pūram referō, quam est cloaca Parīsiīs, in viā quae dīcitur vulgō Mābertī, aut latrīna pūblica.
        </div>

        <div class="line-container" id="Carthusiani.76">
            <div class="line-character">
                Carthusiani
            </div>
            Vereor nē multō peius oleat apud Deum et angelōs eius.
        </div>

        <div class="line-container" id="Militis.77">
            <div class="line-character">
                Militis
            </div>
            Sed iam rīxae satis est; dīc aliquid dē sarciendō viāticō.
        </div>

        <div class="line-container" id="Carthusiani.78">
            <div class="line-character">
                Carthusiani
            </div>
            Mihi nihil est quod dem, experiar quid velit Prior.
        </div>

        <div class="line-container" id="Militis.79">
            <div class="line-character">
                Militis
            </div>
            Atquī sī quid darētur, essent tibi parātae manūs: nunc multae obstant difficultātēs, quandō numerandum est aliquid.
        </div>

        <div class="line-container" id="Carthusiani.80">
            <div class="line-character">
                Carthusiani
            </div>
            Quid aliī faciant, ipsī viderint: mihi nec ad accipiendum, nec ad dandum sunt manūs. Vērum dē hīs ā prandiō; nunc tempus monet, ut accumbāmus.
        </div>

        <h3>Footnotes</h3>

        <div class="footnote" id="footnote.1">
            <a href="#Carthusiani.8">(1)</a>. Samius līterātus] In ērīcātricōsōs prōverbium. Vidē Chiliādēs.
        </div>

        <div class="footnote" id="footnote.2">
            <a href="#Militis.13">(2)</a>. Sepelīrī ante tempus] Allūdit huic, quod dīcuntur mundō mortuī.
        </div>

        <div class="footnote" id="footnote.3">
            <a href="#Carthusiani.24">(3)</a>. Interrupta cōpia] Iuvenālis: Voluptātēs commendat rārior ūsus.
        </div>

        <div class="footnote" id="footnote.4">
            <a href="#Carthusiani.38">(4)</a>. Cum fungīs] Fungī fragilēs sunt, et papāvera solent decollārī baculō.
        </div>

        <div class="footnote" id="footnote.5">
            <a href="#Carthusiani.40">(5)</a>. Prō ārīs] Verba sunt ab historicīs pecūliāria, Per āram sīgnificant religiōnem deōrum: per focum, rem domesticam. Nam et focus sacer erat lāribus.
        </div>

        <div class="footnote" id="footnote.6">
            <a href="#Carthusiani.68">(6)</a>. Dēlumbātus] Quī lumbōs habet frāctōs, aut cāsū, aut aliō quōvīs īnfortūniō.
        </div>

        <div class="footnote" id="footnote.7">
            <a href="#Carthusiani.72">(7)</a>. Manubiās] Manubiae, pecūnia ex spoliīs relicta.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>