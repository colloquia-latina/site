---
title: Colloquia Familiaria - Colloquium Quadrāgēsimum Secundum
subtitle: Πολυδαιτία, dispar convivium
type: Colloquium
author: Erasmus
collection: Colloquia Familiaria
topic: Unequal Feast
difficulty: Advanced
sequence: "042"
character_count: 2
permalink: /erasmus/colloquia-familiaria-polydaitia-dispar-convivium/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Spūdus, Apītius
        </div>

        <div class="line-container" id="Spudus.1">
            <div class="line-character">
                Spūdus
            </div>
            Heus heus, Apītī.
        </div>

        <div class="line-container" id="Apitius.2">
            <div class="line-character">
                Apītius
            </div>
            Nōn audiō.
        </div>

        <div class="line-container" id="Spudus.3">
            <div class="line-character">
                Spūdus
            </div>
            Heus, inquam, Apītī.
        </div>

        <div class="line-container" id="Apitius.4">
            <div class="line-character">
                Apītius
            </div>
            Quis hīc est tam molestus interpellātor?
        </div>

        <div class="line-container" id="Spudus.5">
            <div class="line-character">
                Spūdus
            </div>
            Est seriae reī quiddam, quod tē volō.
        </div>

        <div class="line-container" id="Apitius.6">
            <div class="line-character">
                Apītius
            </div>
            At ego ad rem seriam properō.
        </div>

        <div class="line-container" id="Spudus.7">
            <div class="line-character">
                Spūdus
            </div>
            Quōnam?
        </div>

        <div class="line-container" id="Apitius.8">
            <div class="line-character">
                Apītius
            </div>
            Ad coenam.
        </div>

        <div class="line-container" id="Spudus.9">
            <div class="line-character">
                Spūdus
            </div>
            Hāc ipsā dē rē tēcum volēbam agere.
        </div>

        <div class="line-container" id="Apitius.10">
            <div class="line-character">
                Apītius
            </div>
            Nōn vacat nunc āctōribus operam dare, nē āctum agam<a href="#footnote.1"><sup>(1)</sup></a>.
        </div>

        <div class="line-container" id="Spudus.11">
            <div class="line-character">
                Spūdus
            </div>
            Nihil fēceris dispendī; comitābor tē quō properās.
        </div>

        <div class="line-container" id="Apitius.12">
            <div class="line-character">
                Apītius
            </div>
            Age dīc, modō tribus verbīs.
        </div>

        <div class="line-container" id="Spudus.13">
            <div class="line-character">
                Spūdus
            </div>
            Magnō studiō mōlior convīvium, in quō nūllī displiceam convīvārum, placeam omnibus. Eius artis quoniam tū prīncipātum tenēs, ad tē velut ad ōrāculum cōnfugiō.
        </div>

        <div class="line-container" id="Apitius.14">
            <div class="line-character">
                Apītius
            </div>
            Respōnsum accipe, et quidem iūxtā veterum mōrem, ἔμμετρον<a href="#footnote.2"><sup>(2)</sup></a>: Nūllī ut displiceās, nūllum invītāre mementō.
        </div>

        <div class="line-container" id="Spudus.15">
            <div class="line-character">
                Spūdus
            </div>
            Atquī sollemne est epulum; multōs excipiam oportet.
        </div>

        <div class="line-container" id="Apitius.16">
            <div class="line-character">
                Apītius
            </div>
            Quō plūrēs invītāris, hōc plūribus displiceās oportet. Quae fuit umquam tam bene vel cōnscrīpta, vel ācta fābula, ut tōtī placuerit theātrō?
        </div>

        <div class="line-container" id="Spudus.17">
            <div class="line-character">
                Spūdus
            </div>
            Sed age, Comī dēlicium<a href="#footnote.3"><sup>(3)</sup></a> Apītī, subleva mē tuō cōnsiliō; habēbō tē posthāc nūminis locō.
        </div>

        <div class="line-container" id="Apitius.18">
            <div class="line-character">
                Apītius
            </div>
            Sit igitur hoc prīmum cōnsilium: Nē cōnāre quod fierī nōn potest.
        </div>

        <div class="line-container" id="Spudus.19">
            <div class="line-character">
                Spūdus
            </div>
            Quidnam?
        </div>

        <div class="line-container" id="Apitius.20">
            <div class="line-character">
                Apītius
            </div>
            Ut convīvātor omnibus placeās. Tanta est palātōrum varietās.
        </div>

        <div class="line-container" id="Spudus.21">
            <div class="line-character">
                Spūdus
            </div>
            At saltem ut pauciōribus displiceam.
        </div>

        <div class="line-container" id="Apitius.22">
            <div class="line-character">
                Apītius
            </div>
            Vocā paucōs.
        </div>

        <div class="line-container" id="Spudus.23">
            <div class="line-character">
                Spūdus
            </div>
            Nōn licet.
        </div>

        <div class="line-container" id="Apitius.24">
            <div class="line-character">
                Apītius
            </div>
            Vocā parēs, et ingeniīs congruentēs.
        </div>

        <div class="line-container" id="Spudus.25">
            <div class="line-character">
                Spūdus
            </div>
            Nē id quidem mihi līberum est. Vītārī nōn potest, quīn et multōs vocem, et dissimilēs, dēnique nec eiusdem linguae neque nātiōnis hominēs.
        </div>

        <div class="line-container" id="Apitius.26">
            <div class="line-character">
                Apītius
            </div>
            Nae tū mihi vēre convīcium narrās, nōn convīvium; in quō facile possit tālis exorīrī lūsus, quālem Hebraei narrant accidisse in strūctūrā Babel, ut petentī frīgidum aliquis porrigat calidum.
        </div>

        <div class="line-container" id="Spudus.27">
            <div class="line-character">
                Spūdus
            </div>
            Opitulāre, tē quaesō; grātum experiēris ac memorem.
        </div>

        <div class="line-container" id="Apitius.28">
            <div class="line-character">
                Apītius
            </div>
            Age, quandō ēlectiō nōn est tuī arbitriī, in rē malā dabō bonum cōnsilium. Haud parvī refert ad hilāritātem convīviī, quō quisque locō sedeat.
        </div>

        <div class="line-container" id="Spudus.29">
            <div class="line-character">
                Spūdus
            </div>
            Vērissimum.
        </div>

        <div class="line-container" id="Apitius.30">
            <div class="line-character">
                Apītius
            </div>
            Ea rēs ut tibi cēdat prōsperē, fac ut sortibus distribuantur accubitūs.
        </div>

        <div class="line-container" id="Spudus.31">
            <div class="line-character">
                Spūdus
            </div>
            Pulchrē monēs.
        </div>

        <div class="line-container" id="Apitius.32">
            <div class="line-character">
                Apītius
            </div>
            Deinde nē sīc paulātim ā summō ad īmum prōcēdant patinae, ut sigma litterae<a href="#footnote.4"><sup>(4)</sup></a>, vel serpentis potius imāginem pingant, aut ultrō citrōque reciprocent, quemadmodum ōlim in conviviīs myrtus<a href="#footnote.5"><sup>(5)</sup></a> trādī solet.
        </div>

        <div class="line-container" id="Spudus.33">
            <div class="line-character">
                Spūdus
            </div>
            Quid igitur?
        </div>

        <div class="line-container" id="Apitius.34">
            <div class="line-character">
                Apītius
            </div>
            Sed ad singulās convīvārum tetrādās<a href="#footnote.6"><sup>(6)</sup></a> appōne patinās ternās, sīc ut quārta media prōmineat, quemadmodum puerī tribus nucibus impōnunt quārtam; in singulīs sit aliud atque aliud cibī genus, quō quisque quod libeat ēligat.
        </div>

        <div class="line-container" id="Spudus.35">
            <div class="line-character">
                Spūdus
            </div>
            Placet. Sed quotiēs mūtābō patinās?
        </div>

        <div class="line-container" id="Apitius.36">
            <div class="line-character">
                Apītius
            </div>
            Quot partibus cōnstat ōrātiō rhētorica?
        </div>

        <div class="line-container" id="Spudus.37">
            <div class="line-character">
                Spūdus
            </div>
            Quīnque, nī fallor.
        </div>

        <div class="line-container" id="Apitius.38">
            <div class="line-character">
                Apītius
            </div>
            Quot āctibus cōnstat fābula?
        </div>

        <div class="line-container" id="Spudus.39">
            <div class="line-character">
                Spūdus
            </div>
            Apud Horātium lēgī: Nē sit quīntō prōductior āctū.
        </div>

        <div class="line-container" id="Apitius.40">
            <div class="line-character">
                Apītius
            </div>
            Totiēs mūtābis patinās, ut prooemium sit iūsculentum, conclūsiō vel epilogus ex variīs bellāriōrum generibus cōnflātus.
        </div>

        <div class="line-container" id="Spudus.41">
            <div class="line-character">
                Spūdus
            </div>
            Quem probās in patinīs ōrdinem?
        </div>

        <div class="line-container" id="Apitius.42">
            <div class="line-character">
                Apītius
            </div>
            Eundem quem Pyrrhus in aciē.
        </div>

        <div class="line-container" id="Spudus.43">
            <div class="line-character">
                Spūdus
            </div>
            Quid ais?
        </div>

        <div class="line-container" id="Apitius.44">
            <div class="line-character">
                Apītius
            </div>
            Quemadmodum in ōrātiōne, ita nec in convīviō decet prooemium esse ēlabōrātum. Rūrsus epilogus varietāte commendētur potius quam apparātū. In tribus itaque mediīs servanda Pyrrhī disciplīna, ut in utrōque cornū sit aliquid eximium, in mediā aciē vulgārior apparātus. Hoc pactō fiet, ut nec sordidus videāre, nec fastīdiōsā cōpiā sīs molestus.
        </div>

        <div class="line-container" id="Spudus.45">
            <div class="line-character">
                Spūdus
            </div>
            Satis expedīta dē cibīs; superest, ut, quōmodo bibendum, doceās.
        </div>

        <div class="line-container" id="Apitius.46">
            <div class="line-character">
                Apītius
            </div>
            Nūllī omnium cyathum appōnēs, sed puerīs datō negōtium, ut ubi percūnctātī didicērint, quō quisque vīnī genere dēlectētur, alacriter ad nūtum cuique quod volet porrigant. Ea ex rē duplex erit commodum. Nam et parcius bibētur, et iūcundius; nōn sōlum ob id, quia subinde recēns dābitur pōtus, vērum etiam quod nēmō bibet nisī sitiēns.
        </div>

        <div class="line-container" id="Spudus.47">
            <div class="line-character">
                Spūdus
            </div>
            Optimum profectō cōnsilium. Sed quī fierī poterit, ut hilarescant omnēs?
        </div>

        <div class="line-container" id="Apitius.48">
            <div class="line-character">
                Apītius
            </div>
            Id ut fīat, partim in tē situm est.
        </div>

        <div class="line-container" id="Spudus.49">
            <div class="line-character">
                Spūdus
            </div>
            Quīnam?
        </div>

        <div class="line-container" id="Apitius.50">
            <div class="line-character">
                Apītius
            </div>
            Tenēs illud: Ante omnia vultūs accessēre bonī.
        </div>

        <div class="line-container" id="Spudus.51">
            <div class="line-character">
                Spūdus
            </div>
            Quōrsum istud?
        </div>

        <div class="line-container" id="Apitius.52">
            <div class="line-character">
                Apītius
            </div>
            Ut convīvās cōmiter excipiās, fronteque hilārī compellēs, sermōnem ad cuiusque aetātem, affectum, ac mōrēs attemperāns.
        </div>

        <div class="line-container" id="Spudus.53">
            <div class="line-character">
                Spūdus
            </div>
            Accēdam, ut dīcās melius.
        </div>

        <div class="line-container" id="Apitius.54">
            <div class="line-character">
                Apītius
            </div>
            Nōstī linguās.
        </div>

        <div class="line-container" id="Spudus.55">
            <div class="line-character">
                Spūdus
            </div>
            Propemodum omnium.
        </div>

        <div class="line-container" id="Apitius.56">
            <div class="line-character">
                Apītius
            </div>
            Ut suā quemque linguā subinde appellēs, utque convīvium fābulīs amoenioribus hilarescat, variās misce materiās dē rēbus. Quārum quisque libenter meminit, et nūllīus dolōre audiuntur.
        </div>

        <div class="line-container" id="Spudus.57">
            <div class="line-character">
                Spūdus
            </div>
            Quās dīcis huiusmodī materiās?
        </div>

        <div class="line-container" id="Apitius.58">
            <div class="line-character">
                Apītius
            </div>
            Sunt peculiārēs ingeniōrum differentiās, quās ipse melius perspiciēs; ego generātim attingam aliquot. Senēs gaudent ea memorāre, quae multōrum fugiunt memoriam, admīrātōrēs temporum in quibus ipsī flōruērunt. Mātrōnīs dulce est refrīcārī memoriam eius temporis, cum ā procīs ambirēntur. Nautae, quīque dīversās ac longinquās mundī regiōnēs invīsērunt, libenter ea narrant, quae, quia nēmō vīdit, mīrantur omnēs. Est et ante āctōrum malōrum, iūxtā proverbium, iūcunda recordātiō, sī modō eius sint generis, ut cum probrō coniūncta nōn sint, velutī mīlitiae, profectiōnum, naufrāgiōrumque discrīmina. Postrēmō dē suā cuique arte grāta est cōnfābulātiō, dēque hīsce rēbus, quārum ūsū callet. Haec sunt fermē generālia. Peculiārēs affectūs singulātim dēscrībī nōn queant, sed exemplī caussā: est aliquis laudis appetentior, alius vult habērī doctus, alius gaudet vidērī dīves; est hīc loquācior, ille pauciloquus; nōnnūllōs reperiēs tetrīcōs, aliōs contrā blandiōrēs. Sunt quī nōlint vidērī senēs, cum sint; sunt rūrsus quī velunt habērī grandiōrēs quam sint, affectantēs hoc esse mīrandī, quod bellē portant aetātem; sunt foeminae quae sibi dē fōrmā placent, sunt aliae pūtidulae. Hīs cognitīs affectibus, haud difficile est miscēre sermōnēs ūnicuique grātōs, vītātīs hīs, quī moerōrem afferunt.
        </div>

        <div class="line-container" id="Spudus.59">
            <div class="line-character">
                Spūdus
            </div>
            Nae tū perpulchrē tenēs artem convīvātōriam!
        </div>

        <div class="line-container" id="Apitius.60">
            <div class="line-character">
                Apītius
            </div>
            Phy<a href="#footnote.7"><sup>(7)</sup></a>! Sī tantundem temporis et operae mihi cōnsumptum esset in utrōque Iūre, Medicinā ac Theōlogiā, quantum impēnsum est huic artī, iam dūdum et inter Iūrecōnsultōs, Medicōs ac Theōlogōs Doctōris et titulum et lauream tulissem.
        </div>

        <div class="line-container" id="Spudus.61">
            <div class="line-character">
                Spūdus
            </div>
            Crēdō.
        </div>

        <div class="line-container" id="Apitius.62">
            <div class="line-character">
                Apītius
            </div>
            Sed heus tū, nē quid errēs, heīc cavendum est, nē fābulae sint nimium prōlixae, aut nē exeant in tēmulentiam. Quemadmodum enim vīnō nihil iūcundius, sī modīcē sūmpseris, contrā nihil molestius, sī suprā quam sat est sūmpseris: ita ūsū venit in fābulīs.
        </div>

        <div class="line-container" id="Spudus.63">
            <div class="line-character">
                Spūdus
            </div>
            Vēra praedicās. Sed huic incommōdō quodnam ostendis remedium?
        </div>

        <div class="line-container" id="Apitius.64">
            <div class="line-character">
                Apītius
            </div>
            Ubi sēnseris suborīrī τὴν ἄοινον μέθην<a href="#footnote.8"><sup>(8)</sup></a>, per occāsiōnem intersecā sermōnem, et argūmentum dīversum īnserere. Frūstrā, opīnor, tē monērem, nē cui suus dolor in convīviō refrīcētur, utcunque Platō iūdicat, in conviviīs quibusdam vitiīs esse medendum, vīnō discutiente trīstitiam, et offēnsae memoriam abolente. Vērum illud tē monitum oportuit, nē nimium crebrō salūtēs convīvās; tametsī probō, ut interdum obambulāns, nunc hōs, nunc illōs cōmiter appellēs: oportet enim convīvātōrem bonum mōtōriam agere fābulam. Nihil autem incivilius, quam ibi commemorāre, quod cibī genus sit, quā coctum arte, quantī emptum. Idem dē vīnō dictum puta. Quīn extenuandum etiam modīcē quod appōnitur. Alioquī nimis dīligēns extenuātiō apparātūs, idem agit quod ostentātiō. Satis est bis aut ad summum ter dīxisse, Bonī cōnsulite. Sī parum lautus est apparātus, animus certē lautissimus est. Interdum salēs aspergendī sunt, sed quī nihil habeant dentis. Profuerit et illud, subinde suā quemque compellāre linguā, sed paucīs. Dīcendum erat initiō, quod mihi nunc tandem venit in mentem.
        </div>

        <div class="line-container" id="Spudus.65">
            <div class="line-character">
                Spūdus
            </div>
            Quidnam?
        </div>

        <div class="line-container" id="Apitius.66">
            <div class="line-character">
                Apītius
            </div>
            Sī nōn placet sortītō dare locōs, cūra ut trēs ex omnibus ēligās nātūrā festīvōs, minimēque mūtōs, quōrum ūnum collocābis in capite mēnsae, alterum ē regiōne, tertium in mediō, quī silentium ac trīstitiam cēterōrum discutiant. Quodsī perspexeris, convīvium vel silentiō trīstius esse, vel clāmōribus tumultuōsum, aut etiam ad rīxās tendere.
        </div>

        <div class="line-container" id="Spudus.67">
            <div class="line-character">
                Spūdus
            </div>
            Hoc crebrō fit apud nōs: quid tum faciendum?
        </div>

        <div class="line-container" id="Apitius.68">
            <div class="line-character">
                Apītius
            </div>
            Accipe rem mihi multō ūsū compertam.
        </div>

        <div class="line-container" id="Spudus.69">
            <div class="line-character">
                Spūdus
            </div>
            Exspectō.
        </div>

        <div class="line-container" id="Apitius.70">
            <div class="line-character">
                Apītius
            </div>
            Indūcitō duōs mīmōs, sīve γελωτοποιούς<a href="#footnote.9"><sup>(9)</sup></a>, quī sine vōce rīdiculum aliquod argūmentum gesticulātiōne repraesentent.
        </div>

        <div class="line-container" id="Spudus.71">
            <div class="line-character">
                Spūdus
            </div>
            Cūr sine vōce?
        </div>

        <div class="line-container" id="Apitius.72">
            <div class="line-character">
                Apītius
            </div>
            Ut pār sit omnium voluptās, aut nihil loquantur, aut linguā loquantur omnibus aequē ignōtā; gestibus loquentēs, omnēs pariter intellegent.
        </div>

        <div class="line-container" id="Spudus.73">
            <div class="line-character">
                Spūdus
            </div>
            Quod argūmentum mihi narrās, nōn satis intellegō.
        </div>

        <div class="line-container" id="Apitius.74">
            <div class="line-character">
                Apītius
            </div>
            Sunt innumera, puta uxōrem decertantem cum maritō dē prīncipātū, aut simile quippiam ē mediā vītā. Quō magis erit rīdicula saltātiō, hoc plūs erit omnibus voluptātis. Hōs oportet esse sēmifatuōs; alioquī quī plānē fatuī sunt, quaedam interdum effutiunt imprudentēs, quae laedunt.
        </div>

        <div class="line-container" id="Spudus.75">
            <div class="line-character">
                Spūdus
            </div>
            Ita tibi precor semper propitium Cōmum, ut mihi dedistī fidēle cōnsilium.
        </div>

        <div class="line-container" id="Apitius.76">
            <div class="line-character">
                Apītius
            </div>
            Addam corōnidem, quīn potius repetam, quod initiō dīxeram, nē nimius sīs anxius, ut placeās omnibus, nōn heīc tantum, sed in omnī vītā, atque ita fiet, ut citius placeās omnibus: optimum enim in vītā, Nē quid nimis.
        </div>

        <h3>Footnotes</h3>

        <div class="footnote" id="footnote.1">
            <a href="#Apitius.10">(1)</a>. <em>Agere:</em> Agere est iūdiciō persequī: inde āctōrēs, causārum patrōnī, relātīvum est ad reum.
        </div>

        <div class="footnote" id="footnote.2">
            <a href="#Apitius.14">(2)</a>. <em>Id est, metricum, numerīs cōnstāns.</em>
        </div>

        <div class="footnote" id="footnote.3">
            <a href="#Spudus.17">(3)</a>. <em>Comī:</em> Cōmus Deus est comēssātiōnis & gulae. Dictum est autem dēlicium Comī, ut hominēs ēlegantioris ingeniī dēliciās Mūsārum appellāmus.
        </div>

        <div class="footnote" id="footnote.4">
            <a href="#Apitius.32">(4)</a>. <em>Sigma litterae:</em> Σ Graecum.
        </div>

        <div class="footnote" id="footnote.5">
            <a href="#Apitius.32">(5)</a>. <em>Myrtus:</em> Vidē proverbium, Ad myrtum canere.
        </div>

        <div class="footnote" id="footnote.6">
            <a href="#Apitius.34">(6)</a>. <em>Tetrādās:</em> Quaterniōnēs.
        </div>

        <div class="footnote" id="footnote.7">
            <a href="#Apitius.60">(7)</a>. <em>Phy:</em> Interiectio dēspicientis.
        </div>

        <div class="footnote" id="footnote.8">
            <a href="#Apitius.64">(8)</a>. <em>Id est, sine vīnō ebrietātem.</em>
        </div>

        <div class="footnote" id="footnote.9">
            <a href="#Apitius.70">(9)</a>. <em>Id est, rīsūs excitātōrēs, fictōs mōriōnōs.</em>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>