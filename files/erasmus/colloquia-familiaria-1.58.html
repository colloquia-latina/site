---
title: Colloquia Familiaria - Colloquium Quadrāgēsimum Tertium
subtitle: De rebus ac vocabulīs
type: Colloquium
author: Erasmus
topic: On Things and Words
difficulty: Advanced
sequence: "043"
character_count: 2
permalink: /erasmus/colloquia-familiaria-de-rebus-ac-vocabulis/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Beātus, Bonifācius
        </div>

        <div class="line-container" id="Beatus.1">
            <div class="line-character">
                Beātus
            </div>
            Salvus sit Bonifācius.
        </div>

        <div class="line-container" id="Bonifacius.2">
            <div class="line-character">
                Bonifācius
            </div>
            Etiam atque etiam salvus sit Beātus. Sed utinam essēmus uterque quod dīcimur, tū dīves, ego fōrmōsus.
        </div>

        <div class="line-container" id="Beatus.3">
            <div class="line-character">
                Beātus
            </div>
            Itane parum tibi vidētur, habēre nōmen magnificum?
        </div>

        <div class="line-container" id="Bonifacius.4">
            <div class="line-character">
                Bonifācius
            </div>
            Mihi quidem minimī mōmentī, nisī rēs adsit.
        </div>

        <div class="line-container" id="Beatus.5">
            <div class="line-character">
                Beātus
            </div>
            At plērīque mortālēs aliter affectī sunt.
        </div>

        <div class="line-container" id="Bonifacius.6">
            <div class="line-character">
                Bonifācius
            </div>
            Fierī potest ut mortālēs sint istī, hominēs esse nōn crēdō.
        </div>

        <div class="line-container" id="Beatus.7">
            <div class="line-character">
                Beātus
            </div>
            Et hominēs sunt, ō bone, nisī putās, etiam nunc sub hūmānā speciē camēlōs et asinōs obambulāre.
        </div>

        <div class="line-container" id="Bonifacius.8">
            <div class="line-character">
                Bonifācius
            </div>
            Hoc citius crēdiderim, quam hominēs esse, quī plūris nōmen faciunt, quam rem.
        </div>

        <div class="line-container" id="Beatus.9">
            <div class="line-character">
                Beātus
            </div>
            In certīs rērum generibus, fateor, plērīque malunt rem, quam nōmen, in multīs contrā.
        </div>

        <div class="line-container" id="Bonifacius.10">
            <div class="line-character">
                Bonifācius
            </div>
            Hoc quid sit, nōn satis assequor.
        </div>

        <div class="line-container" id="Beatus.11">
            <div class="line-character">
                Beātus
            </div>
            Atque penes nōs ipsōs exemplum est. Tū Bonifācius dīceris, et habēs quod dīceris: sed sī esset alterutrō spoliandus, utrum malēs habēre malam faciem, an prō Bonifāciō dīcī Cornēlius?
        </div>

        <div class="line-container" id="Bonifacius.12">
            <div class="line-character">
                Bonifācius
            </div>
            Equidem malim vel Thersitēs dīcī quam habēre prōdigiōsam faciem: an bonam habeam, nesciō.
        </div>

        <div class="line-container" id="Beatus.13">
            <div class="line-character">
                Beātus
            </div>
            Item ego sī dīves essem, et aut rēs, aut nōmen esset dēpōnendum, malim Īrus<a href="#footnote.1"><sup>(1)</sup></a> dīcī quam rē spoliārī.
        </div>

        <div class="line-container" id="Bonifacius.14">
            <div class="line-character">
                Bonifācius
            </div>
            Assentior vēra loquentī.
        </div>

        <div class="line-container" id="Beatus.15">
            <div class="line-character">
                Beātus
            </div>
            Idem ūsū veniet, opīnor, in hīs quī sunt prosperā valētūdine, aut aliīs corporis praeditī commodīs.
        </div>

        <div class="line-container" id="Bonifacius.16">
            <div class="line-character">
                Bonifācius
            </div>
            Probābile est.
        </div>

        <div class="line-container" id="Beatus.17">
            <div class="line-character">
                Beātus
            </div>
            At quam multōs vidēmus, quī mallent nōmen ērūdītī piīque virī, quam esse doctī bonīque!
        </div>

        <div class="line-container" id="Bonifacius.18">
            <div class="line-character">
                Bonifācius
            </div>
            Plūrimōs istiusmodī nōvī.
        </div>

        <div class="line-container" id="Beatus.19">
            <div class="line-character">
                Beātus
            </div>
            An nōn apud nōs plūs habet mōmentī nōmen, quam rēs?
        </div>

        <div class="line-container" id="Bonifacius.20">
            <div class="line-character">
                Bonifācius
            </div>
            Vidētur.
        </div>

        <div class="line-container" id="Beatus.21">
            <div class="line-character">
                Beātus
            </div>
            Iam sī quis nōbīs adesset Dialēcticus, quī scīte dēfīnīret, quid sit Rēx, quid Episcopus, quid Magistrātus, quid Philosophus, fortassis et heīc invenīrēmus quī mallent nōmen, quam rem.
        </div>

        <div class="line-container" id="Bonifacius.22">
            <div class="line-character">
                Bonifācius
            </div>
            Ita profectō, sī Rēx est quī lēgibus et aequitāte populī commodum spectat, nōn suum, sī Episcopus, quī tōtus invigilat gregī Dominicō, et sī Magistrātus est, quī ex animō cōnsulit Reīpublicae, et sī Philosophus, quī neglēctīs fortūnae commodīs, tantum studet bonae mentī parandae.
        </div>

        <div class="line-container" id="Beatus.23">
            <div class="line-character">
                Beātus
            </div>
            Heīc vidēs, quantum huius generis exemplōrum possum aggerere.
        </div>

        <div class="line-container" id="Bonifacius.24">
            <div class="line-character">
                Bonifācius
            </div>
            Sānē plūrimum.
        </div>

        <div class="line-container" id="Beatus.25">
            <div class="line-character">
                Beātus
            </div>
            An hōs omnēs negābis esse hominēs?
        </div>

        <div class="line-container" id="Bonifacius.26">
            <div class="line-character">
                Bonifācius
            </div>
            Vereor, nē nōs ipsī citius nōmen hominis āmittāmus.
        </div>

        <div class="line-container" id="Beatus.27">
            <div class="line-character">
                Beātus
            </div>
            At sī homō est animal ratiōnāle, quantum abest hoc ā ratiōne, ut in corporis commodīs vērius quam bonīs, et in externīs, quae fortūna dat simul et ēripit, cum libet, rem malīmus, quam nōmen; in verbīs animī bonīs nōmen plūris faciāmus, quam rem?
        </div>

        <div class="line-container" id="Bonifacius.28">
            <div class="line-character">
                Bonifācius
            </div>
            Praeposterum mēherculē iūdicium, sī quis attendat.
        </div>

        <div class="line-container" id="Beatus.29">
            <div class="line-character">
                Beātus
            </div>
            Eadem autem est ratiō in contrāriīs.
        </div>

        <div class="line-container" id="Bonifacius.30">
            <div class="line-character">
                Bonifācius
            </div>
            Exspectō quid dīcās.
        </div>

        <div class="line-container" id="Beatus.31">
            <div class="line-character">
                Beātus
            </div>
            Idem iūdicandum dē nōminibus rērum fugiendārum, quod dictum est dē vocabulīs expetendārum.
        </div>

        <div class="line-container" id="Bonifacius.32">
            <div class="line-character">
                Bonifācius
            </div>
            Appāret.
        </div>

        <div class="line-container" id="Beatus.33">
            <div class="line-character">
                Beātus
            </div>
            Magis enim horrendum est, esse tyrannum, quam tyrannī nōmen, et sī malus Episcopus, iūxtā sententiam Ēvangelicam, fūr est et latrō, nōn tam haec nōmina sunt nōbīs dētestanda, quam ipsa rēs.
        </div>

        <div class="line-container" id="Bonifacius.34">
            <div class="line-character">
                Bonifācius
            </div>
            Convenit sānē.
        </div>

        <div class="line-container" id="Beatus.35">
            <div class="line-character">
                Beātus
            </div>
            Tū dē cēterīs similiter colligitō.
        </div>

        <div class="line-container" id="Bonifacius.36">
            <div class="line-character">
                Bonifācius
            </div>
            Prōrsus intellegō.
        </div>

        <div class="line-container" id="Beatus.37">
            <div class="line-character">
                Beātus
            </div>
            Nōnne fatuī nōmen adversantur omnēs?
        </div>

        <div class="line-container" id="Bonifacius.38">
            <div class="line-character">
                Bonifācius
            </div>
            Et quidem maximē.
        </div>

        <div class="line-container" id="Beatus.39">
            <div class="line-character">
                Beātus
            </div>
            Nōnne fatuus esset, quī aureō pīscārētur hamō,<a href="#footnote.2"><sup>(2)</sup></a> quī vitrum antepōneret gemmīs, quī cāriōrēs habēret equōs quam uxōrem ac līberōs?
        </div>

        <div class="line-container" id="Bonifacius.40">
            <div class="line-character">
                Bonifācius
            </div>
            Is esset quōvīs Coroebō<a href="#footnote.3"><sup>(3)</sup></a> stultior.
        </div>

        <div class="line-container" id="Beatus.41">
            <div class="line-character">
                Beātus
            </div>
            At nōn tālēs sunt quī prōcurrunt in mīlitiam, spē lucrī nōn admodum magnī, corpus et animum expōnentēs perīculō; quī student congerendīs opibus, cum animum habeant omnium bonārum rērum egenum; quī vestēs et aedēs exōrnant, cum animus neglēctus ac squallidus iaceat; quī corporis valētūdinem anxiē tuentur, animam tot capitālibus morbīs labōrantem neglegunt; dēnique quī fugācissimīs huius vītae voluptātibus cruciātūs merentur aeternōs?
        </div>

        <div class="line-container" id="Bonifacius.42">
            <div class="line-character">
                Bonifācius
            </div>
            Ipsa ratiō fatērī cōgit, plūs quam fatuōs esse.
        </div>

        <div class="line-container" id="Beatus.43">
            <div class="line-character">
                Beātus
            </div>
            Atquī hīs fatuīs cum plēna sint omnia, vix inveniās, quī ferre possit fatuī vocābulum, cum adeō nōn abhorreant ā rē.
        </div>

        <div class="line-container" id="Bonifacius.44">
            <div class="line-character">
                Bonifācius
            </div>
            Sīc est profectō.
        </div>

        <div class="line-container" id="Beatus.45">
            <div class="line-character">
                Beātus
            </div>
            Age, scīs quam sint apud omnēs invīsa vocābula mendācis ac fūris.
        </div>

        <div class="line-container" id="Bonifacius.46">
            <div class="line-character">
                Bonifācius
            </div>
            Sunt invīsissima, nec sine caussā.
        </div>

        <div class="line-container" id="Beatus.47">
            <div class="line-character">
                Beātus
            </div>
            Fateor. Sed ut stuprāre coniugēs aliēnās sit furtō scelerātius, tamen adulterī cognōmine quidam etiam glōriantur, ad furtī convīcium illīcō strictūrī gladium.
        </div>

        <div class="line-container" id="Bonifacius.48">
            <div class="line-character">
                Bonifācius
            </div>
            Ita rēs habet apud plūrēs.
        </div>

        <div class="line-container" id="Beatus.49">
            <div class="line-character">
                Beātus
            </div>
            Ita cum multī scortīs vīnōque perditissimī sint, et sint libenter ac palam, tamen ad ganeōnis nōmen offenduntur.
        </div>

        <div class="line-container" id="Bonifacius.50">
            <div class="line-character">
                Bonifācius
            </div>
            Hī nīmirum rem sibi glōriae dūcunt, cum vōcem reī dēbitam horreant.
        </div>

        <div class="line-container" id="Beatus.51">
            <div class="line-character">
                Beātus
            </div>
            Sed vix aliud nōmen auribus nostrīs vidētur intōlerābilius, quam mendācis.
        </div>

        <div class="line-container" id="Bonifacius.52">
            <div class="line-character">
                Bonifācius
            </div>
            Nōvī quī hoc convīcium caede sint ultī.
        </div>

        <div class="line-container" id="Beatus.53">
            <div class="line-character">
                Beātus
            </div>
            Sed utinam pariter abominentur rem. Numquam accidit tibi, ut, quī prōmīserat sē mūtuum ad certum diem redditūrum, falleret?
        </div>

        <div class="line-container" id="Bonifacius.54">
            <div class="line-character">
                Bonifācius
            </div>
            Frequenter; etiam cum id dēiūrāsset, neque id semel, sed iterum atque iterum.
        </div>

        <div class="line-container" id="Beatus.55">
            <div class="line-character">
                Beātus
            </div>
            Fortasse nōn erant solvendō.
        </div>

        <div class="line-container" id="Bonifacius.56">
            <div class="line-character">
                Bonifācius
            </div>
            Imō erant, sed commodius esse dūcēbant nōn reddere crēditum.
        </div>

        <div class="line-container" id="Beatus.57">
            <div class="line-character">
                Beātus
            </div>
            An hoc nōn est mentīrī?
        </div>

        <div class="line-container" id="Bonifacius.58">
            <div class="line-character">
                Bonifācius
            </div>
            Plānissimē.
        </div>

        <div class="line-container" id="Beatus.59">
            <div class="line-character">
                Beātus
            </div>
            Audērēs istiusmodī crēditōrem sīc compellāre: Cūr mihi totiēs mentīris?
        </div>

        <div class="line-container" id="Bonifacius.60">
            <div class="line-character">
                Bonifācius
            </div>
            Nōn, nisī parātus essem ad pugnam.
        </div>

        <div class="line-container" id="Beatus.61">
            <div class="line-character">
                Beātus
            </div>
            An nōn similī modō quotīdiē verba dant latomī<a href="#footnote.4"><sup>(4)</sup></a>, fabrī aurificēs et vestiāriī, pollīcentēs ad certum diem, nec tamen praestantēs, etsī magnī referat tua?
        </div>

        <div class="line-container" id="Bonifacius.62">
            <div class="line-character">
                Bonifācius
            </div>
            Mīra impudentiā! sed adde hīs advocātōs pollīcentēs operam.
        </div>

        <div class="line-container" id="Beatus.63">
            <div class="line-character">
                Beātus
            </div>
            Potes addere sexcenta nōmina: nēmō tamen hōrum lātūrus sit mendācis vocābulum.
        </div>

        <div class="line-container" id="Bonifacius.64">
            <div class="line-character">
                Bonifācius
            </div>
            Hoc genere mendāciōrum plēna sunt omnia.
        </div>

        <div class="line-container" id="Beatus.65">
            <div class="line-character">
                Beātus
            </div>
            Itidem fūris nōmen nēmō tolerat, cum ā rē nōn perinde omnēs abhorreant.
        </div>

        <div class="line-container" id="Bonifacius.66">
            <div class="line-character">
                Bonifācius
            </div>
            Exspectō ut dīcās clārius.
        </div>

        <div class="line-container" id="Beatus.67">
            <div class="line-character">
                Beātus
            </div>
            Quid interest inter eum, quī rem tuam tollit ē scrīniō, et inter eum, quī dēpositum abiūrat?
        </div>

        <div class="line-container" id="Bonifacius.68">
            <div class="line-character">
                Bonifācius
            </div>
            Nihil, nisī quod scelerātior est, quī spoliat etiam fidentem.
        </div>

        <div class="line-container" id="Beatus.69">
            <div class="line-character">
                Beātus
            </div>
            At quam paucī sunt, quī dēpositum reddunt, aut sī reddunt, nōn dant integrum?
        </div>

        <div class="line-container" id="Bonifacius.70">
            <div class="line-character">
                Bonifācius
            </div>
            Opīnor esse perpaucōs.
        </div>

        <div class="line-container" id="Beatus.71">
            <div class="line-character">
                Beātus
            </div>
            Nēmō tamen istōrum ferat fūris vocābulum, cum rem nōn horreant.
        </div>

        <div class="line-container" id="Bonifacius.72">
            <div class="line-character">
                Bonifācius
            </div>
            Admodum.
        </div>

        <div class="line-container" id="Beatus.73">
            <div class="line-character">
                Beātus
            </div>
            Iam mihi reputa, quid vulgō fīat trāctandīs pupillōrum bonīs, in testāmentīs ac lēgātīs, quantum haereat digitīs trāctantium?
        </div>

        <div class="line-container" id="Bonifacius.74">
            <div class="line-character">
                Bonifācius
            </div>
            Frequenter tōtum.
        </div>

        <div class="line-container" id="Beatus.75">
            <div class="line-character">
                Beātus
            </div>
            Furtum amant, vocābulum dētestantur.
        </div>

        <div class="line-container" id="Bonifacius.76">
            <div class="line-character">
                Bonifācius
            </div>
            Maximē.
        </div>

        <div class="line-container" id="Beatus.77">
            <div class="line-character">
                Beātus
            </div>
            Quid agant, quī rēs fīscī<a href="#footnote.5"><sup>(5)</sup></a> trāctant, quī monētam pūblicam cūdunt dēteriōrem, quī nunc auctā, nunc dīminūtā nummōrum aestimātiōne, prīvātōrum rem accidunt, fortasse nōbīs nōn admodum liquet: dē hīs, quae quotīdiē experīmur, loquī fās est. Quī sūmit mūtuum, aut quī cōnflat aes aliēnum hoc animō, ut reddat, sī liceat, numquam, quantulum abest ā fūre?
        </div>

        <div class="line-container" id="Bonifacius.78">
            <div class="line-character">
                Bonifācius
            </div>
            Cautior fortasse dīcī potest, melior nēquāquam.
        </div>

        <div class="line-container" id="Beatus.79">
            <div class="line-character">
                Beātus
            </div>
            At hōrum cum ingēns ubīque sit numerus, nēmō tamen tolerat fūris nōmen.
        </div>

        <div class="line-container" id="Bonifacius.80">
            <div class="line-character">
                Bonifācius
            </div>
            Animum sōlus Deus nōvit: proinde apud hominēs obāerātī vocantur, nōn fūrēs.
        </div>

        <div class="line-container" id="Beatus.81">
            <div class="line-character">
                Beātus
            </div>
            Quantulī refert, quō nōmine dīcantur apud hominēs, modō sint fūrēs apud Deum? certē suus cuique nōtus est animus. Ad haec quī, cum dēbeat multum, quod obtigit pecūniae nēquiter prōdigit; quī, postquam dēcoxit in ūnā cīvitāte, dēlūsīs crēditōribus fugit in aliam, hospitēs quaerēns, quibus impōnat, idque facit crēbrius; nōnne satis dēclārat quō sit animō?
        </div>

        <div class="line-container" id="Bonifacius.82">
            <div class="line-character">
                Bonifācius
            </div>
            Satis superque. Sed tamen istī solent fūcāre colōre quod faciunt.
        </div>

        <div class="line-container" id="Beatus.83">
            <div class="line-character">
                Beātus
            </div>
            Quōnam?
        </div>

        <div class="line-container" id="Bonifacius.84">
            <div class="line-character">
                Bonifācius
            </div>
            Multum multīsque dēbēre, praedicant sibi cum magnātibus, atque adeō Rēgibus, esse commūne, eōque quī sunt hoc ingeniō praeditī, ferē nōbilitātis opīniōnem affectant.
        </div>

        <div class="line-container" id="Beatus.85">
            <div class="line-character">
                Beātus
            </div>
            In quem ūsum?
        </div>

        <div class="line-container" id="Bonifacius.86">
            <div class="line-character">
                Bonifācius
            </div>
            Dictū mīrum, quantum equitī licēre velint.
        </div>

        <div class="line-container" id="Beatus.87">
            <div class="line-character">
                Beātus
            </div>
            Quō iūre? quibus lēgibus?
        </div>

        <div class="line-container" id="Bonifacius.88">
            <div class="line-character">
                Bonifācius
            </div>
            Haud aliīs quam quibus praefectī maris vendicant sibi quidquid ēiectum est naufrāgiō, etsī extet dominus; quibus aliī suum esse volunt, quidquid apud fūrem aut praedōnem dēprehenderint.
        </div>

        <div class="line-container" id="Beatus.89">
            <div class="line-character">
                Beātus
            </div>
            Istiusmodī lēgēs possent ipsī fūrēs condere.
        </div>

        <div class="line-container" id="Bonifacius.90">
            <div class="line-character">
                Bonifācius
            </div>
            Et facerent, sī queant tuērī, et habērent quod excūsārent, sī bellum indicant prius, quam fūrentur.
        </div>

        <div class="line-container" id="Beatus.91">
            <div class="line-character">
                Beātus
            </div>
            Quis hoc iūris dedit equitī potius, quam peditī?
        </div>

        <div class="line-container" id="Bonifacius.92">
            <div class="line-character">
                Bonifācius
            </div>
            Mīlitiae favor. Sīc enim exercentur ad bellum, quō promptiōrēs sint ad spoliāndum hostem.
        </div>

        <div class="line-container" id="Beatus.93">
            <div class="line-character">
                Beātus
            </div>
            Sīc, opīnor, Pyrrhus exercēbat suōs ad bellum.
        </div>

        <div class="line-container" id="Bonifacius.94">
            <div class="line-character">
                Bonifācius
            </div>
            Nōn, sed Lacedaemoniī<a href="#footnote.6"><sup>(6)</sup></a>.
        </div>

        <div class="line-container" id="Beatus.95">
            <div class="line-character">
                Beātus
            </div>
            Abeant in malam crucem cum suō exercitiō. Sed unde nōmen hoc tantae praerogātīvae?
        </div>

        <div class="line-container" id="Bonifacius.96">
            <div class="line-character">
                Bonifācius
            </div>
            Quibusdam obvenit ā maiōribus, aliī mercantur aere, quidam adscīscunt.
        </div>

        <div class="line-container" id="Beatus.97">
            <div class="line-character">
                Beātus
            </div>
            An licet adscīscere cuilibet?
        </div>

        <div class="line-container" id="Bonifacius.98">
            <div class="line-character">
                Bonifācius
            </div>
            Licet, sī mōrēs respondeant.
        </div>

        <div class="line-container" id="Beatus.99">
            <div class="line-character">
                Beātus
            </div>
            Quī?
        </div>

        <div class="line-container" id="Bonifacius.100">
            <div class="line-character">
                Bonifācius
            </div>
            Sī nihil bonae reī gerat, sī splendidē vestiātur, sī incēdat annulātus, sī gnāviter scortētur, sī aleam lūdat assiduē, sī certet chartīs, sī compōtātiōnibus ac voluptātibus aetātem absūmat, sī nihil loquātur plēbeium, sed arcēs, pugnās, ac bella mera crepet, Thrasōnica omnia. Illī sibi permittunt bellum, cui velint, indīcere; etsī, pedem ubi pōnant, nōn habeant.
        </div>

        <div class="line-container" id="Beatus.101">
            <div class="line-character">
                Beātus
            </div>
            Equitēs mihi narrās equuleō<a href="#footnote.7"><sup>(7)</sup></a> dignōs.
        </div>

        <div class="line-container" id="Bonifacius.102">
            <div class="line-character">
                Bonifācius
            </div>
            Atquī tālēs habet nōn paucōs Sicambria.
        </div>

        <h3>Footnotes</h3>

        <div class="footnote" id="footnote.1">
            <a href="#Beatus.13">(1)</a>. <em>Īrus dīcī:</em> Īrus apud Homērum mendicī pauperum nōmen.
        </div>

        <div class="footnote" id="footnote.2">
            <a href="#Beatus.39">(2)</a>. <em>Aureō:</em> Nerōnem hoc fēcisse notus est Suetōnius.
        </div>

        <div class="footnote" id="footnote.3">
            <a href="#Bonifacius.40">(3)</a>. <em>Coroebō stultior:</em> Coroebī virī stultitia prōverbiō locum dedit.
        </div>

        <div class="footnote" id="footnote.4">
            <a href="#Beatus.61">(4)</a>. <em>Latomī:</em> Lapīcidae.
        </div>

        <div class="footnote" id="footnote.5">
            <a href="#Beatus.77">(5)</a>. <em>Rēs fīscī:</em> Fīscus hinc nōmen habet, quod ōlim in fīscellīs, hoc est, sportulīs, pecūniās collēgēbant.
        </div>

        <div class="footnote" id="footnote.6">
            <a href="#Bonifacius.94">(6)</a>. <em>Lacedaemoniī:</em> Auctor Xenophōn in Reipūblicā Lacedaemōniōrum.
        </div>

        <div class="footnote" id="footnote.7">
            <a href="#Beatus.101">(7)</a>. <em>Equuleō:</em> Iocus est in dictiōne equuleō, quod et parvum equum et tormentī genus significat.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>