---
title: Colloquia Familiaria - Colloquium Quadrāgēsimum Quārtum
subtitle: Charōn
type: Colloquium
author: Erasmus
collection: Colloquia Familiaria
topic: Charon
difficulty: Advanced
sequence: "044"
character_count: 2
permalink: /erasmus/colloquia-familiaria-charon/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Charōn, Genius Alastor
        </div>

        <div class="line-container" id="Charon.1">
            <div class="line-character">
                Charōn
            </div>
            Quid ita properās gestiēns, Alastor<a href="#footnote.1"><sup>(1)</sup></a>?
        </div>

        <div class="line-container" id="Alastor.2">
            <div class="line-character">
                Alastor
            </div>
            Opportūnē tū quidem, ō Charōn. Ad tē properābam.
        </div>

        <div class="line-container" id="Charon.3">
            <div class="line-character">
                Charōn
            </div>
            Quid novae reī?
        </div>

        <div class="line-container" id="Alastor.4">
            <div class="line-character">
                Alastor
            </div>
            Nūntium ferō, tibi Proserpīnaeque laetissimum futūrum.
        </div>

        <div class="line-container" id="Charon.5">
            <div class="line-character">
                Charōn
            </div>
            Effer igitur quod fers, tēque exonerā.
        </div>

        <div class="line-container" id="Alastor.6">
            <div class="line-character">
                Alastor
            </div>
            Fūriae nōn minus gnāviter quam fēlīciter gessērunt suum negōtium, nūllam orbis partem nōn īnfēcērunt malīs tartāreīs, dissidiīs, bellīs, latrōciniīs, pestīlentiīs, adeō ut plānē iam calvae<a href="#footnote.2"><sup>(2)</sup></a> ēmissīs colubrīs sint, et exhaūstae venēnīs obambulent, quaerentēs quidquid usquam est vīperārum et aspidum, quandō tam glābrae sunt quam ōvum, et pīlum nōn habent in capite, neque quidquam in pectore sūcī efficācis. Proinde tū fac, cymbam ac rēmōs apparēs. Mox enim ventūra est tanta umbrārum multitūdō, ut verear nē nōn sufficiās omnibus trānsmittendīs.
        </div>

        <div class="line-container" id="Charon.7">
            <div class="line-character">
                Charōn
            </div>
            Ista nōs nōn fūgerant.
        </div>

        <div class="line-container" id="Alastor.8">
            <div class="line-character">
                Alastor
            </div>
            Unde rescierās?
        </div>

        <div class="line-container" id="Charon.9">
            <div class="line-character">
                Charōn
            </div>
            Ossa<a href="#footnote.3"><sup>(3)</sup></a> pertulerat ante bīduum.
        </div>

        <div class="line-container" id="Alastor.10">
            <div class="line-character">
                Alastor
            </div>
            Ut illa dea nihil est vēlōcius! Sed quid tū igitur heīc cessās relictā cymbā?
        </div>

        <div class="line-container" id="Charon.11">
            <div class="line-character">
                Charōn
            </div>
            Ita nīmirum rēs ferēbat. Hūc profectus sum, ut mihi compārem validam aliquam trirēmem. Nam mea cymba iam vetustāte putris ac sūtilis nōn suffecerit huic operī, sī vēra sunt quae narrāvit Ossa. Quanquam quid opus erat Ossā? Rēs ipsa compellit. Nam naufrāgium fēcī.
        </div>

        <div class="line-container" id="Alastor.12">
            <div class="line-character">
                Alastor
            </div>
            Nīmirum tōtus distillās; suspicābar tē redīre ā balneō.
        </div>

        <div class="line-container" id="Charon.13">
            <div class="line-character">
                Charōn
            </div>
            Imō ēnātāvī ē Stygiā palūde<a href="#footnote.4"><sup>(4)</sup></a>.
        </div>

        <div class="line-container" id="Alastor.14">
            <div class="line-character">
                Alastor
            </div>
            Umbrās ubi relīquistī?
        </div>

        <div class="line-container" id="Charon.15">
            <div class="line-character">
                Charōn
            </div>
            Natant cum rānīs.
        </div>

        <div class="line-container" id="Alastor.16">
            <div class="line-character">
                Alastor
            </div>
            Sed quid narrāvit Ossa?
        </div>

        <div class="line-container" id="Charon.17">
            <div class="line-character">
                Charōn
            </div>
            Trēs orbis Monarchās capitālibus odiīs in mūtuum exitium ruere, nec ūllam orbis Chrīstiānī partem immūnem esse ā bellī fūriīs: nam trēs illī reliquōs omnēs pertrahunt in bellī cōnsortium. Omnēs esse tālibus animīs, ut nēmō velit alterī cēdere, nec Dānum, nec Polōnum, nec Scōtum: nec vērō Turcam interim esse in ōtiō, mōlīrī dīra: pestilentiam ubīque saevīre, apud Hispānōs, apud Britannōs, apud Italōs, apud Gallōs. Ad haec novam esse luem ex opīniōnum varietāte nātam, quae sīc vitiāvit omnium animōs, ut nūlla usquam sit sincēra amīcitia, sed frāter frātrī diffīdat, nec uxōrī cum marītō conveniat. Spēs est, hinc quoque nāscitūram ōlim magnificam hominum perniciem, sī rēs ā linguīs et calamīs ad manūs pervēnerit.
        </div>

        <div class="line-container" id="Alastor.18">
            <div class="line-character">
                Alastor
            </div>
            Haec omnia vērissimē narrāvit Ossa. Nam ipse plūra vīdī hīc oculīs, assiduus comes et adiūtor Fūriārum, quae nūllō tempore magis dēclārārunt sē suō dignās nōmine.
        </div>

        <div class="line-container" id="Charon.19">
            <div class="line-character">
                Charōn
            </div>
            Atquī perīculum est, nē quid daemon exoriātur, quī subitō adhōrtētur ad pācem; et sunt mortālium animī mūtābilēs. Nam audiō, apud superōs esse Polýgraphum<a href="#footnote.5"><sup>(5)</sup></a> quendam, quī calamō suō nōn dēsinit īnsectārī bellum, et ad pācem cohortārī.
        </div>

        <div class="line-container" id="Alastor.20">
            <div class="line-character">
                Alastor
            </div>
            Ille iam prīdem surdīs canit. Ōlim scrīpsit pācis profligātae querīmōniam; nunc eīdem exstīnctae scrīpsit epitaphium. Sunt aliī contrā, quī nōn minus iuvent rem nostram, quam ipsae Fūriae.
        </div>

        <div class="line-container" id="Charon.21">
            <div class="line-character">
                Charōn
            </div>
            Quīnam istī?
        </div>

        <div class="line-container" id="Alastor.22">
            <div class="line-character">
                Alastor
            </div>
            Sunt animālia quaedam pullīs et candidīs palliīs, cinerīciīs tunicīs, variīs ōrnāta plūmiīs; haec numquam rēcēdunt ab aulīs prīncipum: īnstillant in aurem amōrem bellī, hortantur eōdem procerēs ac plēbem: in Ēvangelicīs illīs conciōnibus clāmitant, bellum esse iūstum, sānctum, ac pium. Quōque magis mīrēris hominum fortem animum, clāmitant idem apud utramque partem. Apud Gallōs conciōnantur, Deum stāre prō Gallīs, nec vincī posse quī Deum habeant prōtectōrem. Apud Anglōs et Hispānōs, hoc bellum nōn ā Caesare gerī, sed ā Deō; tantum praebeant sē virōs fortēs: victōriam esse certam. Quod sī quis interciderit, eum nōn perīre, sed recta subvolāre in coelum, sīcut erat, armātum.
        </div>

        <div class="line-container" id="Charon.23">
            <div class="line-character">
                Charōn
            </div>
            Et habētur istīs tanta fidēs?
        </div>

        <div class="line-container" id="Alastor.24">
            <div class="line-character">
                Alastor
            </div>
            Quid nōn potest simulāta religiō? Accedit hūc iuventūs, rērum imperītia, glōriae sitīs, īra, animus, ad id quō vocātur, nātūrā prōpēnsus. Hīs facile impōnitur, nec difficile perpellitur plaustrum suapte sponte prōpēndēns ad ruīnam.
        </div>

        <div class="line-container" id="Charon.25">
            <div class="line-character">
                Charōn
            </div>
            Ego istīs animālibus lubēns aliquid bonī fēcerō.
        </div>

        <div class="line-container" id="Alastor.26">
            <div class="line-character">
                Alastor
            </div>
            Appara lautum convīvium. Nihil potes grātius.
        </div>

        <div class="line-container" id="Charon.27">
            <div class="line-character">
                Charōn
            </div>
            Ex malvīs<a href="#footnote.6"><sup>(6)</sup></a>, lupīnīs et porrīs. Nam apud nōs nōn alia est, ut scīs, annōna.
        </div>

        <div class="line-container" id="Alastor.28">
            <div class="line-character">
                Alastor
            </div>
            Imō ex perdicibus, capīs et phāsiānīs, sī vīs esse grātus convīvātor.
        </div>

        <div class="line-container" id="Charon.29">
            <div class="line-character">
                Charōn
            </div>
            Sed quae rēs istōs movet, ut tantopere prōmoveant bellum? Aut quid hinc metunt commodī?
        </div>

        <div class="line-container" id="Alastor.30">
            <div class="line-character">
                Alastor
            </div>
            Quia plūs ēmolūmentī capiunt ē morientibus, quam ex vīvīs. Sunt testāmenta, parentālia, bullae multaque alia nōn aspernanda lucra. Dēnique malunt in castrīs versārī, quam in suīs alveāriīs. Bellum multōs gignit episcopōs, quī in pāce nē terunciī quidem fiēbant.
        </div>

        <div class="line-container" id="Charon.31">
            <div class="line-character">
                Charōn
            </div>
            Sapiunt.
        </div>

        <div class="line-container" id="Alastor.32">
            <div class="line-character">
                Alastor
            </div>
            Sed quid opus est trirēmī?
        </div>

        <div class="line-container" id="Charon.33">
            <div class="line-character">
                Charōn
            </div>
            Nihil, sī velim in mediā palūde rūrsus naufrāgium facere.
        </div>

        <div class="line-container" id="Alastor.34">
            <div class="line-character">
                Alastor
            </div>
            Ob multitūdinem?
        </div>

        <div class="line-container" id="Charon.35">
            <div class="line-character">
                Charōn
            </div>
            Scīlicet.
        </div>

        <div class="line-container" id="Alastor.36">
            <div class="line-character">
                Alastor
            </div>
            Atquī umbrās vehis, nōn corpora. Quantulum autem ponderis habent umbrae?
        </div>

        <div class="line-container" id="Charon.37">
            <div class="line-character">
                Charōn
            </div>
            Sint tīpulae<a href="#footnote.7"><sup>(7)</sup></a>, tamen tīpulārum tanta vīs esse potest, ut onerent cymbam. Tum scīs, et cymbam umbrātilem esse.
        </div>

        <div class="line-container" id="Alastor.38">
            <div class="line-character">
                Alastor
            </div>
            At ego meminī vidēre mē, cum esset ingēns turba, nec cymba caperet omnēs, ā clāvō tuō tria mīllia umbrārum pendere nōnnumquam, nec tū pondus ūllum sentiēbās.
        </div>

        <div class="line-container" id="Charon.39">
            <div class="line-character">
                Charōn
            </div>
            Fateor, tālēs esse animās, quae paulātim dēmigrārunt ē corpore phthīsī aut hēcticā<a href="#footnote.8"><sup>(8)</sup></a> tenuātō. Cēterum quae subitō revelluntur ē crassō corpore, multum corporeae mōlis sēcum ferunt. Tālēs autem mittit apoplēxia<a href="#footnote.9"><sup>(9)</sup></a>, synanchē<a href="#footnote.10"><sup>(10)</sup></a>, pestīlentia, sed praecipuē bellum.
        </div>

        <div class="line-container" id="Alastor.40">
            <div class="line-character">
                Alastor
            </div>
            Nōn opīnor Gallōs aut Hispānōs adferre multum ponderis.
        </div>

        <div class="line-container" id="Charon.41">
            <div class="line-character">
                Charōn
            </div>
            Multō minus quam cēterī; quanquam et hōrum animae nōn omnīnō veniunt plūmeae. Cēterum ē Britannis, ē Germānīs bellē pāstīs, veniunt aliquotiēs tālēs, ut nūper perīclitātus sim decem duntaxat vehēns, et nisī iactūram<a href="#footnote.11"><sup>(11)</sup></a> fēcissem, perieram ūnā cum cymbā, vectōribus et naulō.
        </div>

        <div class="line-container" id="Alastor.42">
            <div class="line-character">
                Alastor
            </div>
            Ingēns discrīmen.
        </div>

        <div class="line-container" id="Charon.43">
            <div class="line-character">
                Charōn
            </div>
            Quid intereā cēnsēs fierī, cum accēdunt crassī satrāpae, thrasōnēs et polymachaeroplacidae.
        </div>

        <div class="line-container" id="Alastor.44">
            <div class="line-character">
                Alastor
            </div>
            Ex hīs quī pereunt in iūstō bellō, nūllōs arbitror ad tē venīre. Nam aiunt eōs recta subvolāre in coelum.
        </div>

        <div class="line-container" id="Charon.45">
            <div class="line-character">
                Charōn
            </div>
            Quō subvolent, nesciō: ūnum illud sciō, quotiēs bellum est, tot ad mē veniunt sauciī lacerīque, ut dēmirer, ūllum superesse apud superōs. Nec sōlum veniunt onūstae crāpulā et abdōmine, vērum etiam bullīs et sacerdōtiīs, aliīsque rēbus plūrimīs.
        </div>

        <div class="line-container" id="Alastor.46">
            <div class="line-character">
                Alastor
            </div>
            At ista nōn dēferunt sēcum, sed nūdae veniunt ad tē.
        </div>

        <div class="line-container" id="Charon.47">
            <div class="line-character">
                Charōn
            </div>
            Vērum; sed quae recentēs veniunt, somnia tālium rērum sēcum adferunt.
        </div>

        <div class="line-container" id="Alastor.48">
            <div class="line-character">
                Alastor
            </div>
            Itane gravant somnia?
        </div>

        <div class="line-container" id="Charon.49">
            <div class="line-character">
                Charōn
            </div>
            Gravant cymbam meam; quid dīxī gravant? iam dēmērsērunt. Postrēmō tot obolōs putās nihil habēre sarcinae?
        </div>

        <div class="line-container" id="Alastor.50">
            <div class="line-character">
                Alastor
            </div>
            Equidem arbitror, sī ferant aēreōs.
        </div>

        <div class="line-container" id="Charon.51">
            <div class="line-character">
                Charōn
            </div>
            Proinde certum est mihi, prōspicere dē nāvī, quae sufficiat onerī.
        </div>

        <div class="line-container" id="Alastor.52">
            <div class="line-character">
                Alastor
            </div>
            Ō tē fēlīcem!
        </div>

        <div class="line-container" id="Charon.53">
            <div class="line-character">
                Charōn
            </div>
            Quid ita?
        </div>

        <div class="line-container" id="Alastor.54">
            <div class="line-character">
                Alastor
            </div>
            Quia propediem dītēscēs.
        </div>

        <div class="line-container" id="Charon.55">
            <div class="line-character">
                Charōn
            </div>
            Ob multitūdinem umbrārum?
        </div>

        <div class="line-container" id="Alastor.56">
            <div class="line-character">
                Alastor
            </div>
            Nae.
        </div>

        <div class="line-container" id="Charon.57">
            <div class="line-character">
                Charōn
            </div>
            Sī quidem suās opēs sēcum adferant. Nunc quī in cymbā dēplōrant, sē apud superōs relīquisse rēgna, praesulātūs, abbatiās, aurī talenta innumera, ad mē nihil adferunt praeter obolum. Itaque quod iam annīs ter mīlle mihi corrāsum est, id tōtum est effundendum in ūnam trirēmem.
        </div>

        <div class="line-container" id="Alastor.58">
            <div class="line-character">
                Alastor
            </div>
            Sumptum faciat oportet, quī quaerit lucrum.
        </div>

        <div class="line-container" id="Charon.59">
            <div class="line-character">
                Charōn
            </div>
            Atquī mortālēs, ut audiō, fēlīcius negōtiantur, quī favente Mercuriō<a href="#footnote.12"><sup>(12)</sup></a> dītēscunt intrā triennium.
        </div>

        <div class="line-container" id="Alastor.60">
            <div class="line-character">
                Alastor
            </div>
            Sed iīdem dēcoquunt nōnnumquam. Tuum lucrum minus, sed certius.
        </div>

        <div class="line-container" id="Charon.61">
            <div class="line-character">
                Charōn
            </div>
            Nesciō quam certum: sī quis Deus nunc exoriātur, quī rēs prīncipum compōnat, sors haec tōta mihi perierit.
        </div>

        <div class="line-container" id="Alastor.62">
            <div class="line-character">
                Alastor
            </div>
            Ista quidem dē rē iubeō, ut mē spōnsōre in utramque aurem dormiās. Intrā decennium tōtum nihil est, quod pācem metuās. Ūnus Rōmānus pontifex sēdulō quidem hortātur ad concordiam; sed laterem lavat<a href="#footnote.13"><sup>(13)</sup></a>. Murmurant et cīvitātēs taediō malōrum: cōnferunt susurrōs populī nesciō quī, dictitantēs inīquum ut ob prīvātās īrās aut ambitiōnem duōrum triumve rēs hūmānae sūrsum deōrsum misceantur: sed vincent, mihi crēde, quamlibet recta cōnsilia, Fūriae. Cēterum quid opus erat hāc grātiā petere superōs? An apud nōs nōn sunt fabrī? Certē Vulcānum habēmus.
        </div>

        <div class="line-container" id="Charon.63">
            <div class="line-character">
                Charōn
            </div>
            Pulchrē, sī quaeram nāvim aēream.
        </div>

        <div class="line-container" id="Alastor.64">
            <div class="line-character">
                Alastor
            </div>
            Minimō accersētur aliquis.
        </div>

        <div class="line-container" id="Charon.65">
            <div class="line-character">
                Charōn
            </div>
            Ita est, sed deficit nōs māteria.
        </div>

        <div class="line-container" id="Alastor.66">
            <div class="line-character">
                Alastor
            </div>
            Quid audiō? Nihil illīc silvārum?
        </div>

        <div class="line-container" id="Charon.67">
            <div class="line-character">
                Charōn
            </div>
            Etiam nemora, quae fuerant in campīs Elysiīs, absūmpta sunt.
        </div>

        <div class="line-container" id="Alastor.68">
            <div class="line-character">
                Alastor
            </div>
            In quem tandem ūsum?
        </div>

        <div class="line-container" id="Charon.69">
            <div class="line-character">
                Charōn
            </div>
            Exūrendīs ērēticōrum umbrīs; adeō ut nūper coāctī sīmus ē terrae vīsceribus carbōnēs effodere.
        </div>

        <div class="line-container" id="Alastor.70">
            <div class="line-character">
                Alastor
            </div>
            Quid? an istae umbrae nōn possunt minōre sūmptū pūnīrī?
        </div>

        <div class="line-container" id="Charon.71">
            <div class="line-character">
                Charōn
            </div>
            Sīc vīsum est Rhadamanthō.
        </div>

        <div class="line-container" id="Alastor.72">
            <div class="line-character">
                Alastor
            </div>
            Ubi trirēmem mercātus eris, unde rēmigēs parābuntur?
        </div>

        <div class="line-container" id="Charon.73">
            <div class="line-character">
                Charōn
            </div>
            Meae partēs sunt tenēre clāvum; rēmigent umbrae, sī velint trāicere.
        </div>

        <div class="line-container" id="Alastor.74">
            <div class="line-character">
                Alastor
            </div>
            At sunt quae nōn didicērunt rēmum agere.
        </div>

        <div class="line-container" id="Charon.75">
            <div class="line-character">
                Charōn
            </div>
            Apud mē nūllus est eximius<a href="#footnote.14"><sup>(14)</sup></a>, rēmigant et Monarchae, rēmigant et Cardināles suam quisque vicem, nōn minus quam plēbeiī tenuēs, sīve didicerint, sīve nōn didicerint.
        </div>

        <div class="line-container" id="Alastor.76">
            <div class="line-character">
                Alastor
            </div>
            Tū fac dextrō Mercuriō fēlīciter mercēre trirēmem; ego nōn tē remoror amplius. Orcō laetum adferam nūntium. Sed heus heus, Charōn.
        </div>

        <div class="line-container" id="Charon.77">
            <div class="line-character">
                Charōn
            </div>
            Quid est?
        </div>

        <div class="line-container" id="Alastor.78">
            <div class="line-character">
                Alastor
            </div>
            Fac mātūrēs reditum, nē tē mox obruat turba.
        </div>

        <div class="line-container" id="Charon.79">
            <div class="line-character">
                Charōn
            </div>
            Imō iam plūs quam ducentā mīllia offendēs in rīpā, praeter illās, quae natant in palūde. Properābō tamen quantum licēbit. Dīc illīs, mē mox adfutūrum.
        </div>

        <h3>Footnotes</h3>

        <div class="footnote" id="footnote.1">
            <a href="#Charon.1">(1)</a>. <em>Alastor:</em> Malus genius, īnfestus daemōn.
        </div>

        <div class="footnote" id="footnote.2">
            <a href="#Alastor.6">(2)</a>. <em>Iam calvae:</em> Allūdit ad fābulam Eumenīdum, quae prō comā anguēs nūtrīre dīcuntur.
        </div>

        <div class="footnote" id="footnote.3">
            <a href="#Charon.9">(3)</a>. <em>Ossa:</em> Fāma dea est, apud Homērum.
        </div>

        <div class="footnote" id="footnote.4">
            <a href="#Charon.13">(4)</a>. <em>Ē Stygiā palūde:</em> Aristophanēs fingit, in Stygiā palūde multās esse rānās.
        </div>

        <div class="footnote" id="footnote.5">
            <a href="#Charon.19">(5)</a>. <em>Polýgraphum:</em> Quī multa scrīpsit. Sīc autem seipsum vocat hīc et alibī.
        </div>

        <div class="footnote" id="footnote.6">
            <a href="#Charon.27">(6)</a>. <em>Ex malvīs:</em> Malva et porrum īnferōrum victus est: et lupīnōs sī nōn mācerēs commodē, mīrum quam amārēscant.
        </div>

        <div class="footnote" id="footnote.7">
            <a href="#Charon.37">(7)</a>. <em>Tīpulae:</em> Tīpula vermiculus dē ārāneārum genere levissimus, ut quae suprā aquam currant.
        </div>

        <div class="footnote" id="footnote.8">
            <a href="#Charon.39">(8)</a>. <em>Hēcticā:</em> Febris speciēs paulātim cōnficiēns corpus.
        </div>

        <div class="footnote" id="footnote.9">
            <a href="#Charon.39">(9)</a>. <em>Apoplēxia:</em> Intemperantia māter apoplēxiae.
        </div>

        <div class="footnote" id="footnote.10">
            <a href="#Charon.39">(10)</a>. <em>Synanchē:</em> Latīnīs angīna, itidem caussam habēs plēnitūdinem.
        </div>

        <div class="footnote" id="footnote.11">
            <a href="#Charon.41">(11)</a>. <em>Iactūram fēcissem:</em> Faciunt iactūram nautae, quum ob perīculum ēvītandum exōnerant nāvem, abiectīs etiam quae pretiōsissima sunt.
        </div>

        <div class="footnote" id="footnote.12">
            <a href="#Charon.59">(12)</a>. <em>Favente Mercuriō:</em> Mercurius Deus lucrī et mercātōrum praeses.
        </div>

        <div class="footnote" id="footnote.13">
            <a href="#Alastor.62">(13)</a>. <em>Laterem lavat:</em> Lavat laterem, quī inānem operam sūmit. Vidē Chīliadēs.
        </div>

        <div class="footnote" id="footnote.14">
            <a href="#Charon.75">(14)</a>. <em>Eximius:</em> Quī ex aliīs dignitātis grātiā exceptus est.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>
</body>