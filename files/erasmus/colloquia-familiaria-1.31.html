---
title: Colloquia Familiaria - Colloquium
subtitle: Apotheōsis Capniōnis
type: Colloquium
author: Erasmus
topic: De incomparābilī herōe Iohanne Reuchlinō in dīvōrum numerum relātō
difficulty: Advanced
sequence: "027"
character_count: 2
permalink: /erasmus/colloquia-familiaria-apotheosis-capnionis/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Pompilius, Brassiānus
        </div>

        <div class="line-container" id="Pompilius.1">
            <div class="line-character">
                Pompilius
            </div>
            Unde nōbīs petasātus<a href="#footnote.1"><sup>(1)</sup></a>?
        </div>

        <div class="line-container" id="Brassicanus.2">
            <div class="line-character">
                Brassiānus
            </div>
            Ē Tubingā.
        </div>

        <div class="line-container" id="Pompilius.3">
            <div class="line-character">
                Pompilius
            </div>
            Nihilne istīc reī novae?
        </div>

        <div class="line-container" id="Brassicanus.4">
            <div class="line-character">
                Brassiānus
            </div>
            Equidem dēmīror, ūsque adeō mortālēs omnēs tenērī sitī quādam rērum novārum. At ego Lovāniī Camelum<a href="#footnote.2"><sup>(2)</sup></a> quendam audīvī conciōnantem, fugiendum quicquid esset novum.
        </div>

        <div class="line-container" id="Pompilius.5">
            <div class="line-character">
                Pompilius
            </div>
            Vōcem camelō dignam. Dignus erat homō, sī tamen homō fuit, quī nunquam mūtet veterēs calceōs, aut putre sublīgār, semper vescātur putribus ōvīs, nec aliud, bibat quam vappam.
        </div>

        <div class="line-container" id="Brassicanus.6">
            <div class="line-character">
                Brassiānus
            </div>
            At īdem, nē sīs īnscius, nōn ūsque adeō dēlectātur rēbus veteribus, ut mālit iūs prīdiānum quam recēns.
        </div>

        <div class="line-container" id="Pompilius.7">
            <div class="line-character">
                Pompilius
            </div>
            Sed omissō camelō, dīc, sī quid adfers novī.
        </div>

        <div class="line-container" id="Brassicanus.8">
            <div class="line-character">
                Brassiānus
            </div>
            Adferō quidem, sed, ut ille aiēbat, malum.
        </div>

        <div class="line-container" id="Pompilius.9">
            <div class="line-character">
                Pompilius
            </div>
            Atquī isthuc ipsum olim erit vetus. Ita fierī necesse est, ut, sī omnia vetera sint bona, omnia nova mala, quaecunque nunc bona sunt, fuerint olim mala, et quae nunc sunt mala, sint olim futūra bona.
        </div>

        <div class="line-container" id="Brassicanus.10">
            <div class="line-character">
                Brassiānus
            </div>
            Ita vidētur iūxtā dēcrētum Camelī. Immō cōnsequitur, ut quī olim adulēscēns fuit malus fatuus, quia recēns, īdem nunc sit bonus fatuus, quia senuit.
        </div>

        <div class="line-container" id="Pompilius.11">
            <div class="line-character">
                Pompilius
            </div>
            Sed age, prōme quidquid est.
        </div>

        <div class="line-container" id="Brassicanus.12">
            <div class="line-character">
                Brassiānus
            </div>
            Ēgregius ille trilinguis ērudītiōnis phoenix, Ioannēs Reuchlīnus, vītā dēfūnctus est.
        </div>

        <div class="line-container" id="Pompilius.13">
            <div class="line-character">
                Pompilius
            </div>
            Rem certam narrās?
        </div>

        <div class="line-container" id="Brassicanus.14">
            <div class="line-character">
                Brassiānus
            </div>
            Certiōrem quam vellem.
        </div>

        <div class="line-container" id="Pompilius.15">
            <div class="line-character">
                Pompilius
            </div>
            Sed quid isthuc malī, relictā posterīs honestissimī nōminis immortālī memoriā, ab huius vītae malīs dēmigrāre in cōnsortium beātōrum?
        </div>

        <div class="line-container" id="Brassicanus.16">
            <div class="line-character">
                Brassiānus
            </div>
            Quis isthuc tibi indicāvit?
        </div>

        <div class="line-container" id="Pompilius.17">
            <div class="line-character">
                Pompilius
            </div>
            Rēs ipsa. Nec enim potest aliter morī quī sīc vīxit.
        </div>

        <div class="line-container" id="Brassicanus.18">
            <div class="line-character">
                Brassiānus
            </div>
            At magis etiam isthuc dīcerēs, sī sciās quod ego.
        </div>

        <div class="line-container" id="Pompilius.19">
            <div class="line-character">
                Pompilius
            </div>
            Quidnam, obsecro?
        </div>

        <div class="line-container" id="Brassicanus.20">
            <div class="line-character">
                Brassiānus
            </div>
            Nōn est fās referre.
        </div>

        <div class="line-container" id="Pompilius.21">
            <div class="line-character">
                Pompilius
            </div>
            Quam ob rem?
        </div>

        <div class="line-container" id="Brassicanus.22">
            <div class="line-character">
                Brassiānus
            </div>
            Quia quī crēdidit, stipulātus est arcānī silentium.
        </div>

        <div class="line-container" id="Pompilius.23">
            <div class="line-character">
                Pompilius
            </div>
            Eādem lēge committe et mihi: recipiō tibi silentium optimā fidē.
        </div>

        <div class="line-container" id="Brassicanus.24">
            <div class="line-character">
                Brassiānus
            </div>
            Quamquam ista fidēs mē iam saepenumerō fefēllit, tamen age, committam: praesertim quum rēs sit eius generis, ut expediat etiam, esse nōtam bonīs omnibus. Est Tubingae quīdam īnstitūtī Frānciscānī, vir omnibus habitus eximiae sānctimoniae, praeterquam ipsī.
        </div>

        <div class="line-container" id="Pompilius.25">
            <div class="line-character">
                Pompilius
            </div>
            Māgnum dīcis argūmentum vērae sānctimoniae.
        </div>

        <div class="line-container" id="Brassicanus.26">
            <div class="line-character">
                Brassiānus
            </div>
            Agnōscerēs hominem, et fatērēris vērum, sī nōmen ēderem.
        </div>

        <div class="line-container" id="Pompilius.27">
            <div class="line-character">
                Pompilius
            </div>
            Quid sī dīvīnem?
        </div>

        <div class="line-container" id="Brassicanus.28">
            <div class="line-character">
                Brassiānus
            </div>
            Licet.
        </div>

        <div class="line-container" id="Pompilius.29">
            <div class="line-character">
                Pompilius
            </div>
            Admove aurem.
        </div>

        <div class="line-container" id="Brassicanus.30">
            <div class="line-character">
                Brassiānus
            </div>
            Quid opus, quum sīmus sōlī?
        </div>

        <div class="line-container" id="Pompilius.31">
            <div class="line-character">
                Pompilius
            </div>
            Ita mōs est.
        </div>

        <div class="line-container" id="Brassicanus.32">
            <div class="line-character">
                Brassiānus
            </div>
            Is ipse est.
        </div>

        <div class="line-container" id="Pompilius.33">
            <div class="line-character">
                Pompilius
            </div>
            Est homō certissimae fideī. Mihi Sibyllae folium<a href="#footnote.3"><sup>(3)</sup></a> erit, quicquid ille dīxerit.
        </div>

        <div class="line-container" id="Brassicanus.34">
            <div class="line-character">
                Brassiānus
            </div>
            Audī igitur tōtum dialōgum bonā fidē. Aegrōtābat noster Reuchlīnus, satis quidem perīculōsē, sed ita, ut bona spēs esset, fore, ut revalēsceret, vir dignus, quī nunquam senēsceret, aegrōtāret, aut morerētur. Māne vīsēbam meum Frānciscānum, ut animī meī molestiam ōrātiōne suā lenīret. Nam aegrōtābam ūnā cum aegrōtante amīcō, quem amābam ut patrem.
        </div>

        <div class="line-container" id="Pompilius.35">
            <div class="line-character">
                Pompilius
            </div>
            Phy<a href="#footnote.4"><sup>(4)</sup></a>; quis illum ūsquam nōn amāvit, nisi vir pessimus?
        </div>

        <div class="line-container" id="Brassicanus.36">
            <div class="line-character">
                Brassiānus
            </div>
            Hīc Frānciscānus meus, Brassiāne, inquit, ēmove pēnitus ex animō moerōrem omnem: Reuchlīnus noster dēsiit aegrōtāre. Quid? inquam, an subitō revaluit? nam ante bīduum nōn admodum laeta prōmittēbant medicī. Tum ille, revaluit, inquit, sed ita, ut posthāc nōn sit illī formīdanda valētūdō adversa. Nōlī flēre, (nam vidēbat ērumpentēs lacrimās,) prius quam audiās rem omnem. Sex diēs sunt, quod hominem nōn īnvīseram, sed tamen quotīdiānīs precibus illīus salūtem Dominō commendābam. Hodiernā nocte quum mē ā mātūtīnīs hymnīs in strātō composuissem, blandus quīdam minimēque gravis somnus obrēpsit.
        </div>

        <div class="line-container" id="Pompilius.37">
            <div class="line-character">
                Pompilius
            </div>
            Nesciō, quid laetī mihi praesāgit animus.
        </div>

        <div class="line-container" id="Brassicanus.38">
            <div class="line-character">
                Brassiānus
            </div>
            Nōn est tibi laeva mēns. Vīsus sum mihi, inquit, cōnsistere ad ponticulum quendam, per quem trānsitus erat in prātum quoddam longē amoēnissimum. Adeō blandiēbātur oculīs grāminum et frondium plūs quam smarāgdinus viror; sīc arrīdēbant incrēdibilī colōrum varietāte flosculōrum stellulae; sīc spīrābant omnia, ut, quod erat prātōrum citrā rīvum, quō dīrimēbātur fēlīcissimus ille campus, nec vīvere, nec virēre vidērētur, sed mortua, inamoena, putidaque omnia. Atque interim dum tōtus sum in eō spectāculō, commodum praeterierat Reuchlīnus; praeteriēns Hebraicē precātus est pācem. Iam medium pontis trānsierat, priusquam sentīrem: parantem accurrere, respiciēns vetuit. Nōndum fās, inquit. Quīntō abhinc annō nōs sequeris. Interim eōrum quae aguntur, testis ac spectātor assistitō. Hīc ego: Nūdus erat, inquam, Reuchlīnus, an vestītus? sōlus, an comitātus? Vestium, inquit, nihil habēbat, praeter ūnam candidissimam: Damascēnam esse dīxissēs, candōre mīrē lūcidō. Pōne sequēbātur puer incrēdibilī speciē, ālātus: suspicābar illīus esse genium bonum.
        </div>

        <div class="line-container" id="Pompilius.39">
            <div class="line-character">
                Pompilius
            </div>
            Sed nūllusne comitābātur genius malus?
        </div>

        <div class="line-container" id="Brassicanus.40">
            <div class="line-character">
                Brassiānus
            </div>
            Immō aliquot, ut Frānciscānus ille arbitrābātur. Procul, inquit, ā tergō sequēbantur avēs aliquot pennīs, cētera nigrīs, nisi quod explicātū ālārum gilvās vērius, quam candidās plūmās ostenderent. Picae, inquit, vidērī poterant colōre et vōce, nisi quod singulae sēdecim picās aequārent māgnitūdine corporis, nihilō minōrēs vulturibus, crīstam gestantēs vertice, rostrīs et unguibus aduncīs, ventre prōminente. Harpyiae vidērī poterant, sī trēs modō fuissent.
        </div>

        <div class="line-container" id="Pompilius.41">
            <div class="line-character">
                Pompilius
            </div>
            Quid mōliēbantur istae fūriae?
        </div>

        <div class="line-container" id="Brassicanus.42">
            <div class="line-character">
                Brassiānus
            </div>
            Procul, inquit, obstrepēbant herōī Reuchlīnō, et impetitūrae vidēbantur, sī licuisset.
        </div>

        <div class="line-container" id="Pompilius.43">
            <div class="line-character">
                Pompilius
            </div>
            Quī minus licuit?
        </div>

        <div class="line-container" id="Brassicanus.44">
            <div class="line-character">
                Brassiānus
            </div>
            Quia versus Reuchlīnus, obiectā manū crucis imāginem exprimēns: Abīte, inquit, quō dignum est, malae pestēs. Satis sit vōbīs negōtium facessere mortālibus: in mē, iam immortālibus adscrīptum, nihil habet iūris vestra dēmentia. Vix ea dīxerat, inquit Frānciscānus, mox abierant foedissimae volucrēs, sed relictō foetōre, ad quem collātum olētum<a href="#footnote.5"><sup>(5)</sup></a> vidērī posset samsūcinum<a href="#footnote.6"><sup>(6)</sup></a>, aut foliātum<a href="#footnote.7"><sup>(7)</sup></a>. Dēierābat sē citius vel ad īnferōs dēscēnsūrum, quam sustinēret iterum afflārī tālī thymiāmate<a href="#footnote.8"><sup>(8)</sup></a>.
        </div>

        <div class="line-container" id="Pompilius.45">
            <div class="line-character">
                Pompilius
            </div>
            Male sit illīs pestibus.
        </div>

        <div class="line-container" id="Brassicanus.46">
            <div class="line-character">
                Brassiānus
            </div>
            Sed audī cētera, quae narrāvit mihi Frānciscānus. Dum haec intentus contemplor, inquit, iam pontī vīcīnus erat dīvus Hierōnymus, quī Reuchlīnum hīsce verbīs compellābat: Salvē, collēga sānctissime. Datum est hoc mihi negōtium, ut tē exceptum dēdūcam in cōnsortium coelitum, quod tuīs sānctissimīs labōribus dēstinā vit dīvīna benīgnitās. Simulque vestem prōtulit, quā Reuchlīnum induit. Tum ego: Dīc, inquam, mihi, quō cultū, quāve speciē vidēbātur Hierōnymus? Eratne tam senīlis, quam illum pingunt: aut cucullam habēbat, aut galerum ac pallium cardīnālitium, aut leōnem comitem? Ad haec ille: Nihil, inquit, istiusmodī. Speciēs erat amoena, quae sīc aetātem testābātur, ut nihil habēret squallōris, dīgnitātis plūrimum. Quōrsum autem illīc opus erat comite leōne, quem illī pictōrēs adiūnxērunt? Vestem gerēbat ad talōs ūsque dēmissam; crystallum dīcerēs pellūcidum. Eiusdem erat fōrmae, quam Reuchlīnō trādidit. Tōta undique picta erat linguīs triplicī colōrum varietāte. Quaedam pyropon<a href="#footnote.9"><sup>(9)</sup></a> prae sē ferēbant, nōnnullae smarāgdum, tertiae sapphīrum. Pellūcēbant omnia, nec mediocrem grātiam addēbat ōrdō.
        </div>

        <div class="line-container" id="Pompilius.47">
            <div class="line-character">
                Pompilius
            </div>
            Coniciō id fuisse īnsigne trium linguārum, quās calluērunt.
        </div>

        <div class="line-container" id="Brassicanus.48">
            <div class="line-character">
                Brassiānus
            </div>
            Nōn est dubium. Nam et fimbriae, ut aiēbat, trium linguārum litterīs triplicī colōre dīstīnctīs vīsēbantur īnscrīptae.
        </div>

        <div class="line-container" id="Pompilius.49">
            <div class="line-character">
                Pompilius
            </div>
            Num incomitātus aderat Hierōnymus?
        </div>

        <div class="line-container" id="Brassicanus.50">
            <div class="line-character">
                Brassiānus
            </div>
            Incomitātus, inquis? Tōtus ille campus obsidēbātur myriadibus Geniōrum; nec aliter opplēverant aerem tōtum, quam vidēmus in sōlis radiīs volitāre minūta corpuscula, quae vocant ἄτομα<a href="#footnote.10"><sup>(10)</sup></a>, sī tamen ā rē tam humilī hūc dūcenda est comparātiō. Neque coelum vidēre licuisset, neque campum, nisi pellūcērent omnia.
        </div>

        <div class="line-container" id="Pompilius.51">
            <div class="line-character">
                Pompilius
            </div>
            Euge, Reuchlīnō grātulor. Quid deinde factum est?
        </div>

        <div class="line-container" id="Brassicanus.52">
            <div class="line-character">
                Brassiānus
            </div>
            Hierōnymus, inquit, honōris grātiā complexus dextrum Reuchlīnum, dēdūxit in medium prātum. Ibi collis erat in mediō prōminēns. In huius vertice uterque alterum blandō osculō complexus est. Atque intereā vastō hiātū coelum superne didūxit sēsē; maiestātem quandam inēnarrābilem exhibēns, sīc ut ad eam speciēm cētera paene sordērent, quae tamen anteā vidēbantur esse mīrifica.
        </div>

        <div class="line-container" id="Pompilius.53">
            <div class="line-character">
                Pompilius
            </div>
            Nōn possīs aliquam imāginem nōbīs dēpingere?
        </div>

        <div class="line-container" id="Brassicanus.54">
            <div class="line-character">
                Brassiānus
            </div>
            Quī possim ego, quī nōn vīdī? Is quī vīdit, negāvit sē ūllīs vōcibus vel somnium reī posse dēpingere: tantum hoc aiēbat, sē vel milliēs morī parātum, sī liceat iterum eō spectāculō quamlibet exiguō momentō fruī.
        </div>

        <div class="line-container" id="Pompilius.55">
            <div class="line-character">
                Pompilius
            </div>
            Quid tandem?
        </div>

        <div class="line-container" id="Brassicanus.56">
            <div class="line-character">
                Brassiānus
            </div>
            Ex hiātū coelī dēmissa est ingēns columna igne pellūcidō, sed amoēnō: per eam in complexū duae sānctissimae animae subvectae sunt in coelum, chorīs angelicīs tantā melodiā dēlinientibus omnia, ut Frānciscānus neget, sē unquam eius voluptātis meminisse posse, quīn ērumpant lacrymae. Secūta est mīra frāgrantia. Ubi somnus relīquit hominem, sī tamen ille somnus dīcendus est, erat dēmentī similis; nōn crēdēbat, sēsē esse in cellulā suā; requīrēbat pontem ac prātum suum; nec aliud loquī nec aliud cōgitāre poterat. Seniōrēs eius collēgiī, ubī sēnsērunt rem nōn esse fābulōsam, (nam compertum est, eādem hōrā terrīs excessisse Reuchlīnum, quā vīsiō virō illī sānctissimō appāruit;) concordibus animīs ēgērunt grātiās Deō, quī benefacta piōrum praemiīs amplissimīs remunerātur.
        </div>

        <div class="line-container" id="Pompilius.57">
            <div class="line-character">
                Pompilius
            </div>
            Quid igitur superest, nisi ut sānctissimī virī nōmen adscrībāmus calendāriō sānctōrum?
        </div>

        <div class="line-container" id="Brassicanus.58">
            <div class="line-character">
                Brassiānus
            </div>
            Id ego factūrus eram, etiam sī nihil tāle vīdisset Frānciscānus: et quidem aureīs litterīs, proximē dīvum Hierōnymum.
        </div>

        <div class="line-container" id="Pompilius.59">
            <div class="line-character">
                Pompilius
            </div>
            Ēmoriar, nisi īdem factūrus sum in cōdice meō.
        </div>

        <div class="line-container" id="Brassicanus.60">
            <div class="line-character">
                Brassiānus
            </div>
            Pōnētur et in meō larāriō<a href="#footnote.11"><sup>(11)</sup></a> aureus inter dīvōs<a href="#footnote.12"><sup>(12)</sup></a> sēlectōs.
        </div>

        <div class="line-container" id="Pompilius.61">
            <div class="line-character">
                Pompilius
            </div>
            Stābit et in meō vel gemmeus, sī suppetat animō facultās.
        </div>

        <div class="line-container" id="Brassicanus.62">
            <div class="line-character">
                Brassiānus
            </div>
            Pōnētur et in bibliothēcā Hierōnymō proximus.
        </div>

        <div class="line-container" id="Pompilius.63">
            <div class="line-character">
                Pompilius
            </div>
            Addētur et meae.
        </div>

        <div class="line-container" id="Brassicanus.64">
            <div class="line-character">
                Brassiānus
            </div>
            Immō sī grātī volent esse, īdem facient omnēs, quī colunt et amant linguās ac bonās litterās, praesertim sacrās.
        </div>

        <div class="line-container" id="Pompilius.65">
            <div class="line-character">
                Pompilius
            </div>
            Dignus est vidēlicet. Sed nihil tē movet ille scrupulus, quod nōndum relātus est in numerum dīvōrum auctōritāte Rōmānī Pontificis?
        </div>

        <div class="line-container" id="Brassicanus.66">
            <div class="line-character">
                Brassiānus
            </div>
            Quis canōnizāvit<a href="#footnote.13"><sup>(13)</sup></a> (sīc enim vocant) dīvum Hierōnymum? quis Paulum? quis Virginem mātrem? Utrōrum memoria sānctior apud piōs omnēs? hōrum quōs īnsignis pietās, quōs ingeniī, vītaeque monumenta commendant affectibus omnium; an Catharīnae Senēnsis, quam in dīvārum numerum retulisse fertur Pius, eius nōminis secundus, in grātiam ōrdinis et urbis?
        </div>

        <div class="line-container" id="Pompilius.67">
            <div class="line-character">
                Pompilius
            </div>
            Vēra praedicās. Ille dēmum vērus cultus est, quī sponte coelō dignīs meritīs dēfūnctōrum exhibētur, quōrum beneficia perpetuō sentiuntur.
        </div>

        <div class="line-container" id="Brassicanus.68">
            <div class="line-character">
                Brassiānus
            </div>
            Quid igitur! Putās tū huius virī mortem dēplōrandam? Diū vīxit, sī quid ea rēs facit ad fēlīcitātem hominis. Relīquit nunquam intermorītūra virtūtis suae monumenta. Benefactīs cōnsecrāvit nōmen suum immortālitātī. Nunc exemptus malīs coelō fruitur, et cum Hierōnymō cōnfābulātur.
        </div>

        <div class="line-container" id="Pompilius.69">
            <div class="line-character">
                Pompilius
            </div>
            At multa passus est in vītā.
        </div>

        <div class="line-container" id="Brassicanus.70">
            <div class="line-character">
                Brassiānus
            </div>
            Sed plūra passus est dīvus Hierōnymus. Fēlīcitās est, ob bona patī ā malīs.
        </div>

        <div class="line-container" id="Pompilius.71">
            <div class="line-character">
                Pompilius
            </div>
            Fateor certē: ob optima ā pessimīs multa perpessus est Hierōnymus.
        </div>

        <div class="line-container" id="Brassicanus.72">
            <div class="line-character">
                Brassiānus
            </div>
            Quod olim fēcit Satanās per Scrībās et Pharisaeōs in Dominum Iēsum, hoc et nunc facit per Pharisaicōs quōsdam in optimōs quōsque virōs, ac dē genere mortālium suīs vigiliīs bene merentēs. Nunc ille metit optimam messem prō semente, quam fēcit. Interim nostrae partēs erunt, illīus memoriam habēre sacrōsānctam; illīus nōmen ferre laudibus; ac subinde illum salūtāre verbīs huiusmodī: Ō sāncta anima, sīs fēlix linguīs, sīs fēlix linguārum cultōribus, fāvetō linguīs sānctīs, perditō malās linguās, īnfectās venēnō gehennae.
        </div>

        <div class="line-container" id="Pompilius.73">
            <div class="line-character">
                Pompilius
            </div>
            Ita faciam; ac sēdulō praedicābō cēterīs, ut īdem faciant. At nōn dubitō, multōs futūrōs, quī precatiūnculam aliquam dēsīderent, quandōquidem hoc receptum, quā sānctissimī herōis memoriam celebrent.
        </div>

        <div class="line-container" id="Brassicanus.74">
            <div class="line-character">
                Brassiānus
            </div>
            Hoc dīcis, quod istī Collēctam appellant?
        </div>

        <div class="line-container" id="Pompilius.75">
            <div class="line-character">
                Pompilius
            </div>
            Scīlicet.
        </div>

        <div class="line-container" id="Brassicanus.76">
            <div class="line-character">
                Brassiānus
            </div>
            Hanc parāveram et ante mortem.
        </div>

        <div class="line-container" id="Pompilius.77">
            <div class="line-character">
                Pompilius
            </div>
            Recitā, quaesō.
        </div>

        <div class="line-container" id="Brassicanus.78">
            <div class="line-character">
                Brassiānus
            </div>
            Amātor hūmānī generis Deus, quī dōnum linguārum, quō quondam Apostolōs tuōs ad Ēvangēliī praedicātiōnem per Spīritum tuum sānctum coelitus īnstrūxerās, per ēlēctum famulum tuum Iohannem Reuchlīnum mundō renovāstī: dā, ut omnibus linguīs omnēs ubīque praedicent glōriam fīliī tuī Iēsū, ut cōnfundās linguās pseudoapostolōrum, quī coniūrātī substruunt impiam turrim Babel, tuam glōriam obscūrāre conantēs, dum suam student attollere: quum ūnī tibi dēbeātur omnis glōria, cum Iēsū Fīliō tuō, Dominō nostrō, et Spīritū sānctō, in aeterna saecula, Āmēn.
        </div>

        <div class="line-container" id="Pompilius.79">
            <div class="line-character">
                Pompilius
            </div>
            Ēlegāns profectō et pia precātiō: dispeream nisi mihi quotīdiē dīcētur. Et nunc occursum mihi fēlīcem dūcō, quī rem tam laetam ex tē didīcerim.
        </div>

        <div class="line-container" id="Brassicanus.80">
            <div class="line-character">
                Brassiānus
            </div>
            Istō gaudiō diū fruere, ac valē.
        </div>

        <div class="line-container" id="Pompilius.81">
            <div class="line-character">
                Pompilius
            </div>
            Valē tū quoque.
        </div>

        <div class="line-container" id="Brassicanus.82">
            <div class="line-character">
                Brassiānus
            </div>
            Valēbō, sed nōn coquus<a href="#footnote.14"><sup>(14)</sup></a>.
        </div>

    </div>

        <div class="footnotes">
            <h3>Footnotes</h3>

            <div class="footnote" id="footnote.1">
                <a href="#Pompilius.1">(1)</a>. Petasātus] Petasus genus calceāmentī grandiōris convenīens itinerantibus.
            </div>

            <div class="footnote" id="footnote.2">
                <a href="#Brassicanus.4">(2)</a>. Camelum] Camelum dīxit dētractā litterā, prō Carmelītā.
            </div>

            <div class="footnote" id="footnote.3">
                <a href="#Pompilius.33">(3)</a>. Sibyllae folium] Sibylla Cumāna scrībēbat ōrācula in foliīs. In vēnālīs. Crēdī tē mē vōbīs folium recitāre Sibyllae id est rem certissimam. Quod genus illud: Ē tripode dictum putā.
            </div>

            <div class="footnote" id="footnote.4">
                <a href="#Pompilius.35">(4)</a>. Phy] Interiectiō admīrantis.
            </div>

            <div class="footnote" id="footnote.5">
                <a href="#Brassicanus.44">(5)</a>. Olētum] Est stercus hūmānum.
            </div>

            <div class="footnote" id="footnote.6">
                <a href="#Brassicanus.44">(6)</a>. Samsūcinum] Unguentum īdem cum Amaracinō.
            </div>

            <div class="footnote" id="footnote.7">
                <a href="#Brassicanus.44">(7)</a>. Foliātum] Unguentī genus dē quō Iuvenālis: Moechīs foliāta parantur.
            </div>

            <div class="footnote" id="footnote.8">
                <a href="#Brassicanus.44">(8)</a>. Tālī thymiāmate] Thymiāma suffītus est.
            </div>

            <div class="footnote" id="footnote.9">
                <a href="#Brassicanus.46">(9)</a>. Pyropon] Lapidēs sunt lūcidissimī.
            </div>

            <div class="footnote" id="footnote.10">
                <a href="#Brassicanus.50">(10)</a>. * Id est īnsecātilia.
            </div>

            <div class="footnote" id="footnote.11">
                <a href="#Brassicanus.60">(11)</a>. Larāriō] Larārium, locus ubi repōnuntur diī penātēs, hoc est, domesticī.
            </div>

            <div class="footnote" id="footnote.12">
                <a href="#Brassicanus.60">(12)</a>. Dīvōs] Apud veterēs sēlectī diī dīcēbantur praecipuī. Iī fuērunt numerō paucī.
            </div>

            <div class="footnote" id="footnote.13">
                <a href="#Brassicanus.66">(13)</a>. Quis canōnizāvit] Canōnizāre barbaricē dīcunt prō eō quod est, in numerum dīvōrum referre. Quod in Canōne vocātō recēnseantur aliquot dīvōrum, dīvārumque nōmina.
            </div>

            <div class="footnote" id="footnote.14">
                <a href="#Brassicanus.82">(14)</a>. Valēbō sed nōn coquus] Quum candidātus quīdam, quī cocī fīlius habēbātur, cōram Cicerōne ab aliō quōpiam suffrāgium peteret, Cicerō cavillāns. Ego quoque inquit tibi fāvēbō. Iocus autem est in dictiōne ambiguā quoque & cocē, quod ad prōnuntiātiōnem attinet. Unde liquet olim alium fuisse sonum hārum litterārum q & c quam nunc est. Quī sī fuisset dīversus, nōn erat iocus ex vōce plūra sīgnificante. Nunc littera aliud sonat praecēdēns a, o, u quam e, i, y, quod īdem sit in Graecīs; quum eius varietātis nūllī vetustī grammaticī meminerint, equidem sciam. Et Fabius in prīmō librō putat, q & k rē redundāre: nōn redundārent autem sī quid aliud sonārent quam c, nisi quod c appōnitur aspīrātiō, quam rēiciunt q & k. Cēterum u adiūnctū q ēvānēscit, alioquī cotīdiē & quotīdiē nōn sōlum differrent scrīptūrā, vērum etiam sonō, quod secus esse licet ex Fabiī verbīs colligere cap. dē orthōgraphiā. Porrō iocus Cicerōnis, ad quem hīc alluditur, refertur apud Quīntiliānum librō sextō, capite, Dē rīsū.
            </div>

        </div>

</body>

</html>