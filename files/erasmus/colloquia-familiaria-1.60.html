---
title: Colloquia Familiaria - Colloquium Quadrāgēsimum Quīntum
subtitle: Synodus grammaticōrum
type: Colloquium
author: Erasmus
collection: Colloquia Familiaria
topic: Council of Grammarians
difficulty: Advanced
sequence: "045"
character_count: 7
permalink: /erasmus/colloquia-familiaria-synodus-grammaticorum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-common.css" />
    <link rel="stylesheet" href="/style-reading.css" />
    
</head>

<body>
    <div class="navbar">
        <div class="navbar-inner">
            <a href="/" class="navbar-item btn"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="navbar-item btn">{{ page.author }}</a>
            <span class="navbar-dynamic">{{ page.title }}</span>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Albīnus, Bertulphus, Canthelus, Diphylus, Eumenius, Fabullus, Gaditānus
        </div>

        <div class="line-container" id="Albinus.1">
            <div class="line-character">
                Albīnus
            </div>
            Estne quisquam in hoc numerō quī didicit arithmēticēn?
        </div>

        <div class="line-container" id="Bertulphus.2">
            <div class="line-character">
                Bertulphus
            </div>
            Cui tandem reī?
        </div>

        <div class="line-container" id="Albinus.3">
            <div class="line-character">
                Albīnus
            </div>
            Quī certum doceat quot convēnerimus grammaticī.
        </div>

        <div class="line-container" id="Bertulphus.4">
            <div class="line-character">
                Bertulphus
            </div>
            Isthūc quidem citrā calculōs<a href="#footnote.1"><sup>(1)</sup></a> vel digitī nostrī nōbīs dīcere poterunt. Tē pōnō in pollice, mē in indice, Canthelum in mediō, Diphylum in annulārī, Eumenium in minimō. Nunc ad laevam trānseō, illīc in pollice pōnō Fabullum, in indice Gaditānum. Itaque, nī fallor, septem sumus. Sed quōrsum attinet isthūc scīre?
        </div>

        <div class="line-container" id="Albinus.5">
            <div class="line-character">
                Albīnus
            </div>
            Quoniam audiō septenārium reddere lēgitimum concilium.
        </div>

        <div class="line-container" id="Bertulphus.6">
            <div class="line-character">
                Bertulphus
            </div>
            Quod concilium mihi narrās?
        </div>

        <div class="line-container" id="Albinus.7">
            <div class="line-character">
                Albīnus
            </div>
            Est rēs seria, quae mē diū multumque torsit, neque mē tantum, vērum multōs etiam virōs neutiquam indoctōs. Eam prōpōnam in medium, ut huius synodī auctōritāte semel fīniātur quaestiō.
        </div>

        <div class="line-container" id="Canthelus.8">
            <div class="line-character">
                Canthelus
            </div>
            Eximium quiddam sit oportet, quod tū vel ignōrēs, Albīne, vel animum tuum perspicācissimum diū multumque torserit. Quāre cupimus et ipsī nōsse quid isthūc sit reī. Nam ūnus omnium nōmine respondeō.
        </div>

        <div class="line-container" id="Albinus.9">
            <div class="line-character">
                Albīnus
            </div>
            Ergō heīc estōte omnēs, aurēs simul adhibentēs et animōs. Plūs vident oculī quam oculus. Estne quisquam vestrum, quī nōbīs explānāre possit, quid significet haec vōx: Anticomarīta?
        </div>

        <div class="line-container" id="Bertulphus.10">
            <div class="line-character">
                Bertulphus
            </div>
            Nihil facilius. Sonat enim bētae genus, quam prīscī nātātilem appellābant, caule contortō nodōsōque, mīrē fatua, tetrī odōris sī contingās; posset cum anagyrī<a href="#footnote.2"><sup>(2)</sup></a> contendere.
        </div>

        <div class="line-container" id="Canthelus.11">
            <div class="line-character">
                Canthelus
            </div>
            Nātātilem narrās bētam, imō cacātilem bestiam. Quis umquam audīvit aut lēgit anteāc nōmen nātātilis bētae?
        </div>

        <div class="line-container" id="Bertulphus.12">
            <div class="line-character">
                Bertulphus
            </div>
            Imō hoc dīlūcidē docet Mammetrēctus vulgō corrūptē dictus, quum vērō nōmine dīcātur Mammothreptus, quasi dīcās aviae alumnum.
        </div>

        <div class="line-container" id="Albinus.13">
            <div class="line-character">
                Albīnus
            </div>
            Quid isthūc est titulī?
        </div>

        <div class="line-container" id="Bertulphus.14">
            <div class="line-character">
                Bertulphus
            </div>
            Ut intelligās, in librō nihil invenīrī praeter mērās dēliciās; quod mammae, hoc est, aviae soleant indulgentius habēre nepōtēs, quam mātrēs līberōs suōs.
        </div>

        <div class="line-container" id="Albinus.15">
            <div class="line-character">
                Albīnus
            </div>
            Plānē dēliciōsum opus mihi narrās. Nūper enim quum in hunc cōdicem incidissem, minimum āfuit, quīn rīsū dissilierim.
        </div>

        <div class="line-container" id="Canthelus.16">
            <div class="line-character">
                Canthelus
            </div>
            Ubi tū nactus es eum cōdicem, quī rārissimus inventū est?
        </div>

        <div class="line-container" id="Bertulphus.17">
            <div class="line-character">
                Bertulphus
            </div>
            Abbās dīvī Bavōnis, nōmine Līvīnus, ā prandiō Brūgīs dūxit mē in bibliothēcam suam peculiārem, quam homō senex, cupiēns aliquod suī monumentum posterīs relinquere, nōn mediōcrī sūmptū parābat. Nūllus erat liber, quī nōn esset manū dēscrīptus, idque in membrānīs, nūllus quī nōn variīs pictūrīs ōrnātus, ac forīs byssō aurōque tēctus. Quīn et ipsa cōdicum spatiōsa mōlēs nesciō quid maiestātis prae sē ferēbat.
        </div>

        <div class="line-container" id="Albinus.18">
            <div class="line-character">
                Albīnus
            </div>
            Quīnam erant?
        </div>

        <div class="line-container" id="Bertulphus.19">
            <div class="line-character">
                Bertulphus
            </div>
            Oh praeclārī omnēs, Catholicōn, Brachylogus, Ovidius per allegorīās expositus, aliīque innumerī; inter quōs et lepidissimum Mammothreptum reperī. Inter eās dēliciās invēnī Nātātilem Bētam.
        </div>

        <div class="line-container" id="Albinus.20">
            <div class="line-character">
                Albīnus
            </div>
            Cūr vocant nātātilem?
        </div>

        <div class="line-container" id="Bertulphus.21">
            <div class="line-character">
                Bertulphus
            </div>
            Referam quod lēgī: penes auctōrem fideī perīculum estō. Quoniam, inquit, prōvenit in locīs humidīs putrībusque, nec usquam fēcilius prōvenit, quam in coēnō aut sterquilīniō; honōs sit auribus.
        </div>

        <div class="line-container" id="Albinus.22">
            <div class="line-character">
                Albīnus
            </div>
            Itane graviter olet?
        </div>

        <div class="line-container" id="Bertulphus.23">
            <div class="line-character">
                Bertulphus
            </div>
            Sīc ut nec olētum ūllum peius oleat.
        </div>

        <div class="line-container" id="Albinus.24">
            <div class="line-character">
                Albīnus
            </div>
            Estne istius oleris ūllus ūsus?
        </div>

        <div class="line-container" id="Bertulphus.25">
            <div class="line-character">
                Bertulphus
            </div>
            Imō in dēliciīs est.
        </div>

        <div class="line-container" id="Albinus.26">
            <div class="line-character">
                Albīnus
            </div>
            Fortasse porcīs, aut asīnīs, aut bubus Cypriīs<a href="#footnote.3"><sup>(3)</sup></a>.
        </div>

        <div class="line-container" id="Bertulphus.27">
            <div class="line-character">
                Bertulphus
            </div>
            Imō hominibus, et quidem dēlicātīs. Pēlīnōrum gēns est, apud quam convīvia vicissim in longam dūcuntur periodum: extrēmam compōtātiōnem vocant suā linguā Rēsumtam, quasi nōs dīcāmus bellāria aut tragēmata.
        </div>

        <div class="line-container" id="Albinus.28">
            <div class="line-character">
                Albīnus
            </div>
            Quam bella bellāria!
        </div>

        <div class="line-container" id="Bertulphus.29">
            <div class="line-character">
                Bertulphus
            </div>
            Eius compōtātiōnis haec lēx est, ut līberum sit convīvātōrī quidquid volet appōnere: nefās autem sit convīvīs quidquam rēicere, sed omnia bonī cōnsulere.
        </div>

        <div class="line-container" id="Albinus.30">
            <div class="line-character">
                Albīnus
            </div>
            Quid sī appōneret cicūtam<a href="#footnote.4"><sup>(4)</sup></a>, aut cramben recoctam?
        </div>

        <div class="line-container" id="Bertulphus.31">
            <div class="line-character">
                Bertulphus
            </div>
            Quidquid appōnitur, dēvorandum ibī est tacitē. Domī tamen licet quod ēderint revomere. Nam heīc ferē pōnunt nātātilem Bētam, sīve Anticomarītam: nihil enim refert utrō nōmine dīxeris; rēs eadem est. Admiscent aliquid quernī corticis, et alliī plūrimum. Ita morētum<a href="#footnote.5"><sup>(5)</sup></a> absolvunt.
        </div>

        <div class="line-container" id="Albinus.32">
            <div class="line-character">
                Albīnus
            </div>
            Quis persuāsit lēgem tam barbaram?
        </div>

        <div class="line-container" id="Bertulphus.33">
            <div class="line-character">
                Bertulphus
            </div>
            Cōnsuētūdō, quōvīs tyrannō potentior.
        </div>

        <div class="line-container" id="Albinus.34">
            <div class="line-character">
                Albīnus
            </div>
            Trāgicam periodum<a href="#footnote.6"><sup>(6)</sup></a> mihi narrās, quae tam inamoēnum habeat exitum.
        </div>

        <div class="line-container" id="Bertulphus.35">
            <div class="line-character">
                Bertulphus
            </div>
            Dīxī meam vicem, nūllī praeiūdicāns, sī quis quid habet rēctius.
        </div>

        <div class="line-container" id="Canthelus.36">
            <div class="line-character">
                Canthelus
            </div>
            At ego comperī prīscīs fuisse piscem, quem vocant Anticomarītam.
        </div>

        <div class="line-container" id="Bertulphus.37">
            <div class="line-character">
                Bertulphus
            </div>
            Dīc auctōrem.
        </div>

        <div class="line-container" id="Canthelus.38">
            <div class="line-character">
                Canthelus
            </div>
            Cōdicem exhibēre possum; nōmen auctoris nōn possum dīcere. Scrīptus est Gallicē, sed fōrmulīs Hebraicīs.
        </div>

        <div class="line-container" id="Bertulphus.39">
            <div class="line-character">
                Bertulphus
            </div>
            Quam speciem habet piscis Anticomarīta?
        </div>

        <div class="line-container" id="Canthelus.40">
            <div class="line-character">
                Canthelus
            </div>
            Cētera nigrīs squāmīs est, sōlus venter albet.
        </div>

        <div class="line-container" id="Bertulphus.41">
            <div class="line-character">
                Bertulphus
            </div>
            Palliātum quempiam Cynicum, opīnor, nōbīs ex pisce faciēs. Quī sapor?
        </div>

        <div class="line-container" id="Canthelus.42">
            <div class="line-character">
                Canthelus
            </div>
            Nihil insuāvius. Quīn pestilēns est. Nāscitur in putribus lacūnīs, interdum est in cloācīs, īners, līmōsus: sōlō gustū pītuitam gingit gravem, quam vix vomitū levēs. Frequēns est in regiōne quam Celtithracen appellant. Nam illīc in dēliciīs est, quod gustāsse carnēs dētestābilius sit homicīdiō.
        </div>

        <div class="line-container" id="Albinus.43">
            <div class="line-character">
                Albīnus
            </div>
            Īnfēlīx regiō cum suō Anticomarītā.
        </div>

        <div class="line-container" id="Canthelus.44">
            <div class="line-character">
                Canthelus
            </div>
            Tantum habeō quod dīcam: nēminī praeiūdicātum velim meā sententiā.
        </div>

        <div class="line-container" id="Diphylus.45">
            <div class="line-character">
                Diphylus
            </div>
            Quid opus est huius vōcis ēnarrātiōnem ex Mammothreptīs aut Hebraīcīs schedīs petere, quum ipsa dictiōnis etymologia prae sē ferat, Anticomarītās dīcī puellās parum fēlīciter coniugātās, utpote marītīs vetulīs? Nec enim novum est, quod scrībae quō verterunt in cō, quum sint litterae cognātae c, q, et k.
        </div>

        <div class="line-container" id="Eumenius.46">
            <div class="line-character">
                Eumenius
            </div>
            Erat aliquid quod dīxit Diphylus, sī cōnstāret dictiōnem esse Latīnam. Mihi vidētur esse Graeca, ē tribus cōnflāta, ex ἀντί, quod est contrā, et χώμη, quod sonat pāgum, et ὀαρίζειν, quod est muliebriter garrīre; hinc per synaloēphēn ēlīsā ō, dictus est Anticomarīta, quī rūsticānā garrūlitāte cūnctīs obstrepit.
        </div>

        <div class="line-container" id="Fabullus.47">
            <div class="line-character">
                Fabullus
            </div>
            Sēdulō quidem meus dīxit Eumenius. At mihi vidētur ex tot dictiōnibus cōnflāta vōx, quot habet syllabās. nam ἀν sonat ἄνους. τι, τίλλων. κω, κώδια. μα μάλα. ρυ, ῥυπαρά. (perperam enim scrībitur per ι) τα, τάλας. Ex hīs cōnficitur, āmēns ac miser, vellēns pīlōs pūtrium tergōrum.
        </div>

        <div class="line-container" id="Albinus.48">
            <div class="line-character">
                Albīnus
            </div>
            Tālī opificiō cibus congruit bēta nātātilis, dē quā modō dīxit Bertulphus.
        </div>

        <div class="line-container" id="Bertulphus.49">
            <div class="line-character">
                Bertulphus
            </div>
            Nīmirum anticomarīta anticomarītae.
        </div>

        <div class="line-container" id="Gaditanus.50">
            <div class="line-character">
                Gaditānus
            </div>
            Sēdulō quidem dīxistis omnēs; at mihi vidētur uxor virō male morigera dīcī anticomarīta per syncopēn, antidīcomarīta, quod semper adversētur marītō.
        </div>

        <div class="line-container" id="Albinus.51">
            <div class="line-character">
                Albīnus
            </div>
            Sī recipimus tālēs tropōs, facile ex foriā<a href="#footnote.7"><sup>(7)</sup></a> fient fora, et cunīculus fiet cuculus.
        </div>

        <div class="line-container" id="Bertulphus.52">
            <div class="line-character">
                Bertulphus
            </div>
            Atquī Albīnus, quī cōnsul est in hoc senātū, nōndum dīxit, quid ipse cēnseat.
        </div>

        <div class="line-container" id="Albinus.53">
            <div class="line-character">
                Albīnus
            </div>
            Ex mē quidem quod adferam nōn habeō; haud tamen gravābor in medium adferre quod ab hospite meō nūper didicī, homine linguācissimō. Saepius variābat in loquendō sermōnem, quam luscinīa cantiōnem. Is assevērābat, vōcem esse Chaldaicam, ē tribus compositam. Apud illōs enim, ut aiēbat, antī sonat perversum ac cerebrōsum: cōmar, petram: īta, sūtōriam.
        </div>

        <div class="line-container" id="Bertulphus.54">
            <div class="line-character">
                Bertulphus
            </div>
            Quis umquam petrae tribuit cerebrum?
        </div>

        <div class="line-container" id="Albinus.55">
            <div class="line-character">
                Albīnus
            </div>
            Nihil absurdī, sī modō mūtēs genus.
        </div>

        <div class="line-container" id="Canthelus.56">
            <div class="line-character">
                Canthelus
            </div>
            Prōrsus in hāc synodō ēvenit, quod vulgō dīcī solet, Quot hominēs, tot sententiae. Quid igitur āctum est? sententiae numerārī possunt; dīvidī nōn possunt, ut pars maior vincat minōrem.
        </div>

        <div class="line-container" id="Albinus.57">
            <div class="line-character">
                Albīnus
            </div>
            Vincat igitur melior dēteriōrem.
        </div>

        <div class="line-container" id="Canthelus.58">
            <div class="line-character">
                Canthelus
            </div>
            Atquī ad hoc ipsum opus esset aliā synodō. Nam sua cuique spōnsa vidētur pulcherrima.
        </div>

        <div class="line-container" id="Albinus.59">
            <div class="line-character">
                Albīnus
            </div>
            Isthūc sī vērum esset, minus habērēmus adultēriōrum. Sed habeō cōnsilium expedītum. Fabīs sortiāmur, ex hoc numerō cui iūs sit, ut ex omnibus suffrāgiīs probet quod volet.
        </div>

        <div class="line-container" id="Canthelus.60">
            <div class="line-character">
                Canthelus
            </div>
            At isthaec in tē cūdētur faba<a href="#footnote.8"><sup>(8)</sup></a>. Num vēra dīxī?
        </div>

        <div class="line-container" id="Albinus.61">
            <div class="line-character">
                Albīnus
            </div>
            Mihi prīma et postrēma magis arrīdet.
        </div>

        <div class="line-container" id="Canthelus.62">
            <div class="line-character">
                Canthelus
            </div>
            Assentīmur omnēs, ut ūnus prō omnibus respondeam.
        </div>

        <div class="line-container" id="Albinus.63">
            <div class="line-character">
                Albīnus
            </div>
            Age, sit igitur hoc inter ea, dē quibus dubitāre fās nōn est.
        </div>

        <div class="line-container" id="Canthelus.64">
            <div class="line-character">
                Canthelus
            </div>
            Maximē.
        </div>

        <div class="line-container" id="Albinus.65">
            <div class="line-character">
                Albīnus
            </div>
            Sī quis dissentiat, quid erit poena?
        </div>

        <div class="line-container" id="Canthelus.66">
            <div class="line-character">
                Canthelus
            </div>
            Maiusculīs scrībētur haereticus in grammaticā.
        </div>

        <div class="line-container" id="Albinus.67">
            <div class="line-character">
                Albīnus
            </div>
            Adiiciam bonīs avibus, quod mihi nōn neglegendum vidētur. Id ex medicō quōdam Syrō acceptum amīcīs commūnicābō.
        </div>

        <div class="line-container" id="Bertulphus.68">
            <div class="line-character">
                Bertulphus
            </div>
            Quid isthūc?
        </div>

        <div class="line-container" id="Albinus.69">
            <div class="line-character">
                Albīnus
            </div>
            Sī nātātilem bētam, gallam ē quercū, et sūtōrium ātrāmentum in mortāriō contūderis, deinde aspersī coprī sex unciīs miscueris in malagma, praesentāneum esse remedium adversus canīnam scabiēm et porcōrum prūrīginem.
        </div>

        <div class="line-container" id="Bertulphus.70">
            <div class="line-character">
                Bertulphus
            </div>
            Sed heus, Albīne, quī nōbīs omnibus dē Anticomarītā negōtium facessīs: in quō tandem auctōre lēgitur isthūc vocābulum?
        </div>

        <div class="line-container" id="Albinus.71">
            <div class="line-character">
                Albīnus
            </div>
            Dīcam, sed in auream, et ūnī.
        </div>

        <div class="line-container" id="Bertulphus.72">
            <div class="line-character">
                Bertulphus
            </div>
            Accipiam, sed hāc lēge, ut ego vicissim ūnus ūnī in aurem dīcam.
        </div>

        <div class="line-container" id="Albinus.73">
            <div class="line-character">
                Albīnus
            </div>
            At repetīta henās<a href="#footnote.9"><sup>(9)</sup></a> tandem fit chiliās.
        </div>

        <div class="line-container" id="Bertulphus.74">
            <div class="line-character">
                Bertulphus
            </div>
            Vērum dīcis; ubi semel ex henade reddideris dyadem, iam nōn est tibi in manū sistere flūxum dyādis.
        </div>

        <div class="line-container" id="Albinus.75">
            <div class="line-character">
                Albīnus
            </div>
            Quod paucī nōrunt, cēlārī potest; quod multī, nēquāquam; triās autem ad multitūdinem pertinet.
        </div>

        <div class="line-container" id="Bertulphus.76">
            <div class="line-character">
                Bertulphus
            </div>
            Probē; quī trēs simul habēret uxōrēs, multās habēre dīcērētur; sed quī trēs habet pīlōs in capite, aut dentēs in ōre, multōsne an paucōs habēre dīcērētur?
        </div>

        <div class="line-container" id="Albinus.77">
            <div class="line-character">
                Albīnus
            </div>
            Sophista, admove aurem.
        </div>

        <div class="line-container" id="Bertulphus.78">
            <div class="line-character">
                Bertulphus
            </div>
            Quid ego audiō? Isthūc nōn minus absurdum est, quam sī Graecī cīvitātem, cui expugnandae tot classēs dūcēbant, suō nōmine nōn possent nōmināre, prō Troiā dīcentēs Sūtrium.
        </div>

        <div class="line-container" id="Albinus.79">
            <div class="line-character">
                Albīnus
            </div>
            Atquī hīc Rabīnus est nūper ē coelō dēlapsus, quī nisī praesēns nūmen succurrīsset rēbus hūmānīs, iam dūdum quaerērēmus ubīnam essent hominēs, ubi pietās, ubi philosophia, ubi litterae.
        </div>

        <div class="line-container" id="Bertulphus.80">
            <div class="line-character">
                Bertulphus
            </div>
            Nae iste inter Mōriae procerēs prīmās merētur, dignus quī posthāc vocētur Archimōrīta<a href="#footnote.10"><sup>(10)</sup></a> cum suīs Anticomarītīs.
        </div>

        <h3>Footnotes</h3>

        <div class="footnote" id="footnote.1">
            <a href="#Bertulphus.4">(1)</a>. <em>Calculōs:</em> Nam veterēs ōlim calculīs supputābant, ut nunc in quibusdam regiōnibus nummīs aenēīs.
        </div>

        <div class="footnote" id="footnote.2">
            <a href="#Bertulphus.10">(2)</a>. <em>Anagyrī:</em> Herbae speciēs, quam sī contingās manibus, pessimē oleī. Vidē proverbium.
        </div>

        <div class="footnote" id="footnote.3">
            <a href="#Albinus.26">(3)</a>. <em>Bubus Cypriīs:</em> Bovēs Cypriī stercorē victitant. Vidē proverbium.
        </div>

        <div class="footnote" id="footnote.4">
            <a href="#Albinus.30">(4)</a>. <em>Cicūtam:</em> Cicūta venēnum est. Crambe recocta mors.
        </div>

        <div class="footnote" id="footnote.5">
            <a href="#Bertulphus.31">(5)</a>. <em>Morētum:</em> Pastillī seu placentae genus, quod variīs herbīs cōnstat.
        </div>

        <div class="footnote" id="footnote.6">
            <a href="#Albinus.34">(6)</a>. <em>Trāgicam periodum:</em> Comoedia laetam habet, Tragoedia semper tristem catastrophēn.
        </div>

        <div class="footnote" id="footnote.7">
            <a href="#Albinus.51">(7)</a>. <em>Ex foriā:</em> Foria plūrāliter, auctōre Nōniō stercora sunt liquidiōra.
        </div>

        <div class="footnote" id="footnote.8">
            <a href="#Canthelus.60">(8)</a>. <em>In tē cūdētur faba:</em> Id est, in tē malum hoc recidet.
        </div>

        <div class="footnote" id="footnote.9">
            <a href="#Albinus.73">(9)</a>. <em>Henās:</em> Ūnitās; chiliās millēnārius numerus est; dyās duālis; triās ternārius.
        </div>

        <div class="footnote" id="footnote.10">
            <a href="#Bertulphus.80">(10)</a>. <em>Archimōrīta:</em> Stultus stultōrum, hoc est, stultōrum prīnceps.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>

   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>