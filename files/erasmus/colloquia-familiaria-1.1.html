---
title: Colloquia Familiaria - Colloquium Primum
subtitle: Salūtandī Formulae
type: Colloquium
author: Erasmus
topic: Greeting
difficulty: Easy
sequence: 1
character_count: 3
permalink: /erasmus/colloquia-familiaria-colloquium-primum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

      <div class="line-container" id="Auctor.1">
<b>In prīmō congressū</b>
    </div>

      <div class="line-container" id="Auctor.2">
Nōn temerē docet quidam, ut salūtēmus libenter. Cōmis enim et blanda salūtātiō saepe conciliat amīcitiam, inīmīcitiam dīluit: certē mūtuam benevolentiam alit augetque. Quidam ūsque adeō Dēmeae sunt, ingeniōque agrestī, ut vix salūtātī resalūtent.
Nōnnūllīs hoc vitiī conciliāvit ēducātiō vērius, quam nātūra.
    </div>

      <div class="line-container" id="Auctor.3">
Ūrbānitātis est, salūtāre obviōs, aut eōs, quī nōs adeunt, aut quōs adīmus ipsī colloquendī grātiā. Item operis aliquid agentēs, cōēnantēs, oscitantēs, singultientēs, sternūtantēs, tussientēs. In ructū crepitūve ventrīs salūtāre, hominis est plūs satis ūrbānī.
    </div>

      <div class="line-container" id="Auctor.4">
Sed incīvīlius etiam, eum salūtāre, quī reddit ūrīnam, aut alvum exonerat.
    </div>

      <div class="line-container" id="Auctor.5">
Salvē pater, salvē mātercula, salvē mī frāter, salvē praeceptor observande, salvē multum, mī patrue, salvē dulcissime nepōs.
    </div>

          <div class="line-container" id="Auctor.6">
            Ūrbānum est, addere cognātiōnis aut affīnitātis titulum, nisi cum habent aliquid ōdiī: tum enim praestat abūtī minus quidem propriīs, sed plausibiliōribus: velutī, cum novercam salūtāmus mātrem; prīvignum, fīlium; vitricum, patrem; sorōris marītum, frātrem; frātris uxōrem, sorōrem. Idem in aetātis aut officiōrum titulīs faciendum. Grātius enim fuerit, sī senem patrem, aut virum ēximium salūtēs, quam aetātis cognōmine; etsī ōlim honōris caussā dīcēbātur, ὦ γέρον. Salvē praefecte, salvē tribūne. Nōn autem, salvē caligārie, aut calceārie. Salvē adulēscēns, salvē iuvenis. Senēs ignōtōs adulēscentēs fīliōrum cognōmentō salūtant, adulēscentēs vicissim illōs patrēs aut dominōs.
    </div>

          <div class="line-container" id="Auctor.7">
<b>Blandior salūtātiō inter amantēs</b>
    </div>

          <div class="line-container" id="Auctor.8">
Salvē <br>
mea Cornēliola <br>
mea vīta <br>
mea lūx <br>
meum dēlicium <br>
meum suāvium <br>
mel meum <br>
mea voluptās ūnica <br>
meum corculum <br>
mea spēs <br>
meum sōlātium <br>
meum decus
    </div>

          <div class="line-container" id="Auctor.9">
<b>Honōris grātiā, aut secus</b>
    </div>

          <div class="line-container" id="Auctor.10">
Salvē here. Ohe, salvē tū quoque, bone vir. Salvē vir ōrnātissime, clārissime. Salvē etiam atque etiam, litterārum decus. Salvē plūrimum, amīcōrum optime. Salvē mī Maecēnās. Salvē patrōne singulāris. Salvē vir spectātissime. Salvē ūnicum huius aetātis ōrnāmentum. Salvē Germāniae dēlicium. Salvēte, quotquot estis, ūnā salūte omnēs. Salvēte pariter omnēs. Salvēte bellī homunciōnēs. Salvē congerrō lepidissime. 

Salvē vīnī pernicies.
Resp. Salvē et tū gurgēs, helluōque placentārum. 

Salvē multum, virtūtis omnis antistēs.
Resp. Salvē tantundem tōtīus probitātis exemplar. 

Salvē anicula annōs nāta quīndecim.
Resp. Salvē puella annōrum octōgintā. 

Bene sit tibi cum tuō calvitiō.
Resp. Bene tibi cum lacerō nāsō. 

Ut salūtāris, ita resalūtāberis. Sī male dīxeris peius audiēs. 

Salvē iterum atque iterum.
Resp. Et tū salvē perpetuum. 
Salvē plūs milliēs.

Resp. Equidem mālim salvēre semel. 

Salvē, quantum vīs.
Resp. Et tū quantum merēris. 

Salvēre tē iubeō. Quid sī nōlim? Equidem aegrōtāre mālim, quam tuā salūte salvēre.
        </div>
    
          <div class="line-container" id="Auctor.11">
    </div>
    
          <div class="line-container" id="Auctor.12">
    </div>
    
          <div class="line-container" id="Auctor.13">
    </div>
    
          <div class="line-container" id="Auctor.14">
    </div>
    
          <div class="line-container" id="Auctor.15">
    </div>
    
          <div class="line-container" id="Auctor.16">
    </div>
    
            <div class="line-container" id="Auctor.17">
    </div>
    
          <div class="line-container" id="Auctor.18">
    </div>
    
          <div class="line-container" id="Auctor.19">
    </div>
    
          <div class="line-container" id="Auctor.20">
    </div>
    







Salva sit tua

Sānctitās
Amplitūdō
Celsitūdō
Māiestās
Beātitūdō
Sublimitās

magis vulgō recepta sunt, quam probāta doctīs.

In tertiā persōnā

Sapidus Erasmō suō salūtem dīcit.

Sapidus Beātum suum plūrimā salūte impertit.

Alia fōrma

Salvus sīs, Critō. Bene tibi sit, vir optime.
Resp. Et tibi melius. Pāx tibi, frāter, Chrīstiāna salūtātiō est, ā Iūdaeīs profecta, neque tamen repudianda. Similis est, Bona vīta. Avē praeceptor.
Resp. Equidem mālim habēre, quam avēre. Χαῖρε.
Resp. Mementō tē Basileae esse, nōn Athēnīs.
Resp. Cūr tū igitur audēs Rōmānē loquī, cum Rōmae nōn sīs?

Bene precandī fōrmulae (et bene precārī salūtātiōnis genus est)

Gravidae

Faxit Deus ut fēlīciter pariās: ut marītum pulchrā prōle faciās parentem. Faxit illa virgō māter, ut fēlīciter fīās māter. Precor, ut hic tumor uterī fēlīciter subsīdat. Velint superī, ut nōn māiōre molestīā ēlābātur, quam illāpsum est, quidquid est hoc oneris, quod gestās. Dōnet tibi Deus fēlīx puerperium.

Convivis

Sit fēlīx convīvium. Bene sit ūniversō coetī. Precor omnia laeta vōbīs omnibus. Deus bene fortūnet vestrum convīvium.

Sternūtantī

Sit faustum ac fēlīx. Servet tē Deus. Sit salūtiferum. Bene vertat Deus.

Auspicantī quippiam

Sit fēlīx et faustum reīpūblicae. Bonō sit omnibus, quod īnstituis. Bene vertat, quod agis. Bene fortūnet Deus tuōs labōrēs. Faveant superī tuīs cōnātibus. Quaesō, ut, quod īnstituistī, superīs bene fortūnantibus, fēlīciter absolvās. Bene fortūnet Chrīstus opt. max. quod in manibus est. Fēlīciter cēdat, quod īnstituistī. Fēlīciter exeat, quod aggressus es. Rem sānctam aggressus es; precor, ut fēlīx sit exitus, ac prosperum nūmen adspīret pulcherrimīs coeptīs. Chrīstus bene coepta secundet. Prosperē succēdat, quod auspicātus es. Deum opt. maximumque precor, ut istud cōnsilium, quam est honestum, tam sit et fēlīx. Bonīs avibus coepta rēs est, meliōribus exeat. Precor, ut bonīs avibus Ītaliam adeās, meliōribus redeās. Optō tibi fēlīcem cursum, et recursum fēlīciōrem. Faxit Deus, ut, itinere hōc fēlīciter perāctō, brevī tibi prosperum reditum grātulēmur. Contingat tibi fēlīciter et nāvigāre et renāvigāre. Sit iter laetum, reditus laetior. Utinam ista prōfectiō tibi succēdat ex animī tuī sententiā. Utinam tibi tam iūcunda sit ista prōfectiō, quam nōbīs erit interim molestum tuī dēsīderium. Bonīs auspiciīs solvās ancoram. Precor, ut ex utrīusque vōtīs succēdat hoc iter. Precor, ut hic contrāctus commodō bonōque sit utrīsque. Precor, ut hoc mātrimōnium voluptātī sit omnibus nōbīs. Sospitet tē Iēsus opt. max. Superī propitiī tē nōbīs incolumem restituant. Servet tē Deus animae dīmidium meae. Optō tibi reditum incolumem. Precor, ut hic annus tibi laetīs auspiciīs ineat, laetiōribus prōcēdat, laetissimīs exeat, ac saepius recurrat semper fēlīcior.
Resp. At ego vicissim tibi multa saecula fēlīcissima precor, nē tū grātīs sīs nōbīs bene precātus. Precor, ut hic diēs tibi candidus illūxerit. Precor, ut hic sōl tibi fēlīx surrēxerit.
Resp. Tantundem tibi reprecor. Sit fēlīx exortus huius diēī, et sit utrīque nostrum prosperrimus. Optō tibi noctem prosperam, pater. Precor tibi noctem placidam. Contingat tibi fēlīx somnus. Det Deus placidam quiētem. Det somnum absque somniīs. Faxit Deus, ut aut placidē dormiās, aut fēlīciter somniēs. Sit tibi fausta nox.
Resp. At ego tibi, quandō gaudēre solēs lucrō, prō ūnā faustā mīlle precor faustissimās.

Valē, in digressū

Valēte omnēs. Bene valē. Cūrā, ut quam rēctissimē valeās. Valētūdinem tuam cūrā dīligenter. Iubeō tē bene valēre. Iam mē tempus aliō vocat, tū valēbis. Valētō quam optimē. Valē pancraticē<a href="#footnote.1"><sup>(1)</sup></a> aut sī māvīs athlēticē. Valē, ut dignus es. Valē ut meritus. In hoc bīduum valēbis. Sī mē dīmittis, valēbis in crāstinum. Num quid vīs? Est aliud quod mē velīs? 
Resp. Nihil, nisi ut prosperē valeās. Dā operam, ut sīs prosperā valētūdine. Age cūram valētūdinis tuae. Habe cūram salūtis tuae. Fac ut proximō congressū tē laetum ac nitidum videāmus. Iubeō tē cūrāre cuticulam.<a href="#footnote.2"><sup>(2)</sup></a> Cūrā, ut sit mēns sāna in corpore sānō. Dā operam, ut tōtus valeās, tum corpore, tum animō. 
Resp. Dābitur quidem opera. Valēbis tū quoque. Tibi vicissim precor prosperam valētūdinem.

Salūtāre per alium

Frōbenium iubēbis meō nōmine salvēre plūrimum. Erasmiolum item meā caussā salūtābis dīligenter. Tum mātrī Gertrūdī quam potēs officiōsissimē ex mē salūtem dīcitō. Dīc, mē omnibus omnia laeta precārī. Salūtābis mihi sodālitātem dīligenter. Amīcōs omnēs meīs verbīs salūtātō. Uxōrī salūtem ex mē annūntiābis. Frātrī tuō in litterīs tuīs meō nōmine salūtem adscrībēs. Meā vice salūtābis affīnem meum. Numquid tuīs mandās per mē? 
Resp. Ut rēctē valeant. Estne, quod velīs ad tuōs perferrī mē nūntiō? 
Resp. Multam salūtem omnibus, sed praecipuē patrī. Sunt, quōs per mē tuō nōmine velīs salūtātōs? 
Resp. Omnēs, quī dē mē percontābuntur. Salūtem, quam mihi ab amīcīs attulstī, illīs multō cum foenore referēs. Quōrum nōmine mihi salūtem attulistī, hōs omnēs meī grātiā vicissim salūtābis accūrātē. In amīcīs salūtandīs sīs quaesō mihi vicārius. Salūtāssem generum meum per litterās; sed tū mihi apud illum epistolae vice fuerīs. Heus heus, quō properās? 
Resp. Rēctā Lōvānium. Resiste paulisper; est quod tibi mandem. 
Resp. Atquī peditī nōn convenit sarcina. Quid reī est? 
Resp. Ut Goclēnium, Rutgerum, Ioānnem Campēnsem, tōtumque chorum trilinguem,<a href="#footnote.3"><sup>(3)</sup></a> mihi salūtēs. 
Resp. Sī nihil aliud impōnis sarcinae, praeter salūtēs, facile perferam. Atquī nē grātīs istud faciās, precor, ut tibi quoque euntī ac redeuntī salūs sit comes.

Reducem quō modō salūtāre oporteat

Salvum tē advenīre gaudēmus. Sospitem adesse, volupe est. Tē nōbīs redditum esse, voluptātī est. Grātulāmur tibi fēlīcem reditum. Grātia superīs, quod nōbīs incolumis redierīs. Quō molestius fuit nōbīs tuī dēsīderium, hoc redditus cōnspectus tuī iūcundior est. Grātulāmur et tibi et nōbīs, quod vīvus ac valēns nōbīs restitūtus sīs. Hoc reditus tuus est nōbīs iūcundior, quō minus exspectātus.
Resp. Ego vicissim laetor, quod incolumis vōs incolumēs offenderim. Quod tē salvum repererim, vehementer gaudeō. Nōn vidērer mihi rediisse salvus, nisi vōs salvōs reperissem. Nunc dēmum mihi videor sospēs, cum vōs incolumēs ac pulchrē valentēs cōnspiciō.

        <div class="footnote" id="footnote.1">
            <a href="#Beatrix.5">(1)</a>. Id est, firmā valetūdine. Cf. Plaut. Bacch. II, 3.14.
        </div>

        <div class="footnote" id="footnote.2">
            <a href="#Beatrix.7">(2)</a>. Id est, vivere lautē, splendidē.
        </div>

        <div class="footnote" id="footnote.3">
            <a href="#Beatrix.7">(3)</a>. Erasmī amīcōs, Hebraicae, Gaecae, et Latīnae linguae doctōs.
        </div>

        {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>