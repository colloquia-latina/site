---
title: Progymnasmata Latinitatis - Prōgymnasma Trīcēsimum Tertium
subtitle: Vacātiōnēs
type: Colloquium
author: Pontanus
topic: School Vacations, Summer Break, Study Habits
difficulty: Moderate
sequence: 33
character_count: 2
permalink: /pontanus/progymnasmata-liber-primus-progymnasma-trigesimum-tertium/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <a href="#note-1" class="annotation-link"></a><h1>{{page.title}}</h1></a>
        <h3>{{page.subtitle}}</h3>

        <div class="characters">
            Persōnae:<br>
            Petrus, Hilārius
        </div>

        <div class="line-container" id="Petrus.1">
            <div class="line-character">
                Petrus
            </div>
            Cum duodecim mēnsibus volvātur annus, Hilārī, et is in quattuor tempora dīgerātur, in vēr, aestātem,
            autumnum, hiemem: <a href="#note-1" class="annotation-link">unumquodque autem trīmestrī spatiō terminātur</a>:
            nōn sum animī dubius, quīn tū, sīcut in <a href="#note-2" class="annotation-link">gradibus aetātis hūmānae</a>
            adulēscentiam pueritiae, cōnstantī seu mediae aetātī, et senectae praeferēs: ita in differentiīs temporum
            aestātem cēterīs antepōnās: ac proinde aestīvīs mēnsibus amplius dēlēctēre quandō pācātum nitet diffūsō
            lūmine caelum, rāmī baccārum ūbertāte incurvēscunt, segetēs largiuntur frūgēs, pellūcidulis aquīs mānant
            fontēs, quandō suāvēs daedala tellūs summittit flōrēs, et rīdent aequora pontī.
        </div>

        <div class="line-container" id="Hilarius.2">
            <div class="line-character">
                Hilārius
            </div>
            Estō sāne: quōrsum tū istuc?
        </div>

        <div class="line-container" id="Petrus.3">
            <div class="line-character">
                Petrus
            </div>
            Quōrsum? Nōsse velim, ex Iūniō, Iūliō, Augustō: sīve, <a href="#note-3" class="annotation-link">ut veterēs
                nōminābant, Quīntilī et Sextilī</a>, ex hīs tribus, inquam, mēnsibus, ecquis tibi exspectātissimus venīre
            cōnsuēverit.
        </div>

        <div class="line-container" id="Hilarius.4">
            <div class="line-character">
                Hilārius
            </div>
            An etiam id dubitātiōnem habēre potest? Īdem, Petre, quī tibi.
        </div>

        <div class="line-container" id="Petrus.5">
            <div class="line-character">
                Petrus
            </div>
            Quem ergō mihi amābilem acceptumque prōcēdere autūmās?
        </div>

        <div class="line-container" id="Hilarius.6">
            <div class="line-character">
                Hilārius
            </div>
            Quid crēdis? Iūlium.
        </div>

        <div class="line-container" id="Petrus.7">
            <div class="line-character">
                Petrus
            </div>
            Quibus dē caussīs?
        </div>

        <div class="line-container" id="Hilarius.8">
            <div class="line-character">
                Hilārius
            </div>
            Quia <a href="#note-4" class="annotation-link">Alcedōnia sunt in scholīs</a> plūs trīgintā, nēdum
            quattuordecim diēbus. Vacātiōnum agitantur sollemnēs fēriae: licet dēambulāre, et sēsē dare lūsibus. In
            patriam quoque abeundī potestās concēditur ad vīsendōs parentēs, frātrēs, sorōrēs, propinquōs et affīnēs:
            ubi tam blandae salūtātiōnēs, tam benevolae ac fēstīvae congressiōnēs, tam multae vocātiōnēs ad honesta et
            dēlicāta cōnvivia. Quid verbīs opus est? <a href="#note-5" class="annotation-link">Iūcunditātēs
                sēxcentae</a>.
        </div>

        <div class="line-container" id="Petrus.9">
            <div class="line-character">
                Petrus
            </div>
            Dē istā rē numquam tēcum contendere certum est. Laudō, laudō māiōrum nostrōrum prūdentiam, quī adulēscentum
            valētūdinī istā relaxātiōne cōnsulendum putāvērunt, quam continentibus atque diūturnīs litterārum
            contentiōnibus offendī explōrātum est, caelō aestuante potissimum, quālī afflīgimur exortā canicuā. Et
            mihi multō vērissimum vidētur illud epigrammatographī: Puerī sī aestāte bene valent, satis discunt.
        </div>

        <div class="line-container" id="Hilarius.10">
            <div class="line-character">
                Hilārius
            </div>
            Iam istuc vagandī et vacandī tempus propinquat.
        </div>

        <div class="line-container" id="Petrus.11">
            <div class="line-character">
                Petrus
            </div>
            Sciō, fastōs seu Kalendārium identidem adiī.
        </div>

        <div class="line-container" id="Hilarius.12">
            <div class="line-character">
                Hilārius
            </div>
            Quī trādūcēs?
        </div>

        <div class="line-container" id="Petrus.13">
            <div class="line-character">
                Petrus
            </div>
            Nōn omnīnō ūsum librōrum dīmittam, nec mea nostrīs Mūsīs proinde, ut sī bellum ipsīs indīxissem, disiungam.
        </div>

        <div class="line-container" id="Hilarius.14">
            <div class="line-character">
                Hilārius
            </div>
            Optimē vērō, Petre, et fierī sīc decet. Quid legēs?
        </div>

        <div class="line-container" id="Petrus.15">
            <div class="line-character">
                Petrus
            </div>
            Ea inprīmīs quae līberālem et frūgiferem dēlectātiōnem pariant: ut sunt Graecōrum Rōmānōrumque historiae, et
            excellentium carmina poētārum. Exercitātiōnem stylī haud intermittam, dictāta recēnsēbō, audīta mēcum
            pertractābō. Dēnique ita hās hebdomadās vacātiōnum trānsigere cōnstituī, ut etiam <a href="#note-6"
                class="annotation-link">ōtiī meī ratiōnem afferre</a> possim.
        </div>

        <div class="line-container" id="Hilarius.16">
            <div class="line-character">
                Hilārius
            </div>
            Ego <a href="#note-7" class="annotation-link">nātāle solum, quod mē suī immemorem esse nōn sinit</a>, post
            quārtum dēnique annum quam discēssī, vidēre dēstināvī.
        </div>

        <div class="line-container" id="Petrus.17">
            <div class="line-character">
                Petrus
            </div>
            Et rēctē.
        </div>

        <div class="line-container" id="Hilarius.18">
            <div class="line-character">
                Hilārius
            </div>
            Addunt nōn mediocre calcar quās ab hinc triduum accēpī litterās: eae sunt paternā manū. <a href="#note-8"
                class="annotation-link">Ante diem tertium Nōnās Quīntīlēs</a> iter in patriam ingredī iubent.
        </div>

        <div class="line-container" id="Petrus.19">
            <div class="line-character">
                Petrus
            </div>
            Quandō hūc tē reversūrum augurāre?
        </div>

        <div class="line-container" id="Hilarius.20">
            <div class="line-character">
                Hilārius
            </div>
            Fīerit, ut illī mē citō dīmittant, citō: māter inprīmīs, quae extrā mē stirpem vīrilem, aut mulliebrem patrī
            meō nūllam generāvit. Et nōstī quanta sit mātrum, in ūnīcōs praesertim, φιλοστοργία.
        </div>

        <div class="line-container" id="Petrus.21">
            <div class="line-character">
                Petrus
            </div>
            Multās persaepe opportūnitātēs corrūpērunt istae mātrēs, quae sīc efflīctim amant līberōs.
        </div>

        <div class="line-container" id="Hilarius.22">
            <div class="line-character">
                Hilārius
            </div>
            Tamen per patrem impetrābō, ut nē ultimus omnium hūc revertar.
        </div>

        <div class="line-container" id="Petrus.23">
            <div class="line-character">
                Petrus
            </div>
            Plānē ita faciendum sentiō.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>UNUMQUODQUE AUTEM TRĪMESTRĪ:</strong> Adscribāmus super hāc rē versiculōs Ausōniī:
                    <blockquote>
                        Aeternōs mēnsēs, et tempora quattuor annī<br>
                        Quattuor ista tibi subiēcta monosticha dīcent.<br>
                        Mārtius, Aprīlis, Māius sunt tempora vēris.<br>
                        Iūlius, Augustus, necnon et Iūnius, aestās.<br>
                        Septembri, Octōbrī, autumnus, tōtōque Novembrī.<br>
                        Brūmālēs, Iānus, Februārius, atque December.
                    </blockquote>
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>IN GRADIBUS AETĀTIS HŪMĀNAE:</strong> Quadripartītae temporum commūtātiōnī Pȳthagorās hominum
                    aetātem comparāvit, et in quattuor eam partēs distīnxit, in pueritiam, adulēscentiam, iuventūtem,
                    senectūtem. Prīmam vērī, alteram aestātī, tertiam autumnō, ultimam hiemī similem esse cōnfīrmāns:
                    singulīs autem 20 annōs tribuit. Laert. Ovid. 15 Metam. Eandem distribūtiōnem secūtus est Hōrātius ad
                    Pīsōnēs, ubi etiam cuiusque aetātis mōrēs nātūramque dēpingit. Varrō ā diē nātālī facit quīnque partēs,
                    sīve gradūs. In prīmō collocat puerōs, quī sīc dīcantur, quod sunt pūrī, sine pūbe, impūbēs, ad annum
                    decimum quintum. In secundō adulēscentēs, ab adulēscendō appellātōs, ad annum trīcēsimum. In tertiō
                    iuvenēs, quod domī forīsque Rempūblicam iuvāre possint, ad annum quadrāgēsimum quīntum. In quārtō
                    seniōrēs, tum enim senēscere corpus incipit, ad annum sexāgēsimum. In quīntō, quī ad fīnem vītae
                    extenditur, senēs, quā aetāte corpus seniō cōnficitur et labōrat. Singulīs ergō, praeter extrēmum,
                    annōs quīndecim Varrō dēcernit. Hippocrātēs septem gradūs cōnstituit, īnfantiam, pueritiam,
                    adulēscentiam, iuventūtem, vīrīlem aetātem, senectūtem, senium. Prīmī fīnem esse vult annum septimum:
                    secundī decimum quārtum: tertiī duodētrīcēsimum: quārtī trīcēsimum quīntum: quīntī quadrāgēsimum
                    secundum: sextī quīnquāgēsimum sextum: septimī novissimum annum vītae hūmānae. Vide īnsuper Gellium
                    lib. 10 cap. 28. Iam quāsdam loquendī ratiōnēs in aetātibus et annī temporibus et mēnsibus quoque
                    accipiunt adulēscentēs. Ineuntē, prīmā, extrēmā, exeuntē adulēscentiā, iuventūte. Prōvectā, praecipitī,
                    adultā aetāte, praecipitī, extrēmā senectūte, etc. Sīc ineuntē, prīmō vēre, exeuntē, adultō, praecipitī.
                    Virg. <i>Vēre novō</i> 1 Georg. Mediō, adultō, prōnō vēre. Iīsdem dē aestāte ūtēmur (quam itidem novam in
                    4 dīxit Virgīlius, Caesar initam et exāctam) et dē reliquīs partibus. Quās etiam senēscentēs, ut Cic.
                    hiemem prō lēge Mānīl. et 2 dē nat. Deōr. Item prōvectās, ut Tacitus noctem, appellābimus. Quae omnia
                    fās erit ad mēnsēs accommodāre.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>QUĪNTILĪ ET SEXTILĪ:</strong> Rōmulus annum dīgessit in mēnsēs decem, fēcitque Mārtium prīmum,
                    Aprīlem secundum, propter Mārtem et Venerem auctōrēs Rōmānae gentis, tertium, ā māiōribus cognōmināvit,
                    quārtum ā iūniōribus: illum Māium, hunc Iūnium: reliquōs ā numerō. Quīntilem quod esset quīntus,
                    Sextilem quod sextus, et sīc deinceps. Ovid. 1 Fastōr:
                    <blockquote>
                        Mārtis erat prīmus mēnsis, Venerisque secundus,<br>
                        Hās generis prīnceps, ipsius ille pater.<br>
                        Tertius ā senibus: iuvenum dē nōmine quārtus;<br>
                        Quā sequitur, numerō turba notāta fuit.
                    </blockquote>
                    Posteā dē nōmine Iūliī Caesaris, quod eō nātus esset, ut Fēstus inquit, seu M. Antōniō lēgem ferente,
                    ut scrīpsit Macrobius, Quīntīlis appellārī coeptus est Iūlius. Sextilem ē suō cognōmine Augustus
                    nūncupāvit, magis quam Septembrem, quō erat nātus: quod eō sibi et prīmus cōnsulātus, et īnsīgnēs
                    victōriae obtigissent. Sueton. in Octāviō cap. 31. Hanc licentiam sibi permittī voluērunt Tiberius, quī
                    Septembrem ā sē Tiberium, et Octōbrem Līvium: Nerō, quī Aprīlem Nerōnem, Māium Claudium, Iūnium
                    Germānicum nōminārī iussit. Domitiānus autem, ut refert Sueton. cap. 13, Septembrem mēnsem, et Octōbrem
                    ex appellātiōnibus suīs Germānicum, Domitiānumque trānsnōmināvit: quod alterō suscēpisse imperium,
                    alterō nātus esset. Līlius dē annīs et mēnsibus. Commodus quoque Mārcī Antōnīnī fīlius Septembrem ad suum
                    nōmen trānsferre cōnātus est, ut Commodus dīceretur. Eutrōp. lib. 8. Argūtum est, quod dē Tiberiō
                    scrīpsit Diō. Cum eī īnstāret senātus, statueretque Novembrem (eō mēnse nātus erat XVI Kalend. Decemb.)
                    Tiberium appellandum esse, ita respondit: Sī vōbīs Caesarēs erunt XIII, quid faciētis?
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>ALCEDŌNIA SUNT IN SCHOLĪS:</strong> Halcēdōnēs seu Halcyōnēs sunt avēs paulō māiōrēs passeribus,
                    mediā hieme in līttore māris nīdōs faciunt, ōva pariunt, pullōs exclūdunt. Quibus diēbus silentibus plānē
                    ventīs summa est caelī sērenitās, summa māris tranquillitās. Unde diēs illī Halcyōniī vocantur. Vide
                    Aristotelem dē histor. animālium lib. 5 cap. 8, Plīnium lib. 2 cap. 47 et lib. 10 cap. 32, Aeliānum lib.
                    1 cap. 36, Varrōnem dē linguā latīnā lib. 6, Servium in 1 Georg. Plaut. Casīnā, ad quiētem et
                    tranquillitātem ā turbīs et lītibus in forō trānsferēns, paroemiam fēcit: <i>Tranquillum est, Alcedōnia
                        sunt in forō</i>. Nōs ad scholārum fēriās, quae in mēnsem Iūlium incidunt, fēstīvē sīgnificandās
                    adhibērī posse cēnsuimus.
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>IŪCUNDITĀTĒS SĒXCENTAE:</strong> Ingentem īnfīnītumque numerum hōc verbō Latīnī dēclārant. Cic. ad
                    Attic. <i>Veniō ad epistolās tuās, quās ego sexcentās ūnō tempore accēpī.</i> Ad eundem. <i>Bellī
                        perīculum, mīlitum improbītās, sexcenta praetereā alia.</i> Plaut. Trīnum. <i>Sexcentae ad eam rem
                        caussae possunt colligī.</i> Īdem alibi. <i>Sexcentā sunt quae memorem, sī sit ōtium.</i> Terent.
                    Phorm. <i>Sexcentās perinde potius scrībitō dīcās.</i> Licet etiam ūtī verbō <i>mīlle</i>, eādem ratiōne.
                    Plaut. <i>Amor mīlle modīs īgnōrandus est.</i>
                </div>
            </div>

            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>ŌTIĪ MEĪ RATIŌNEM AFFERRE:</strong> Praeclārus est locus in ōrātiōne prō Cn. Plānciō, quem ad
                    verba nostra illūstrandā tōtum adscībere nōn pigēbit. <i>Sed quid ego dīcam dē occupātīs meīs
                        temporibus, cui fuerit nē ōtium quidem unquam ōtiōsum? Nam quās tū commemorās, Cassī, legere tē solēre
                        ōrātiōnēs, cum ōtiōsus sīs, hās ego scrīpsī lūdīs et fēriīs, nē omnīnō unquam essem ōtiōsus. Enīm M.
                        Catōnis illud, quod in prīncipiō scrīpsit Orīginum suārum, semper magnifīcum et praeclārum putāvī:
                        Clārōrum virōrum atque māgnōrum, nōn minus ōtiī, quam negōtiī ratiōnem exstāre oportēre.</i> Iūstīnus
                    praefātiōne, eiusdem dictī ā Catōne meminit. Columella lib. 2 cap. 22. <i>Sed cum tam ōtiī, quam negōtiī
                        ratiōnem reddere māiōrēs nostrī cēnsuerint.</i>
                </div>
            </div>

            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>QUOD MĒ SUĪ IMMEMOREM:</strong> Cic. 1 dē Ōrāt. <i>Patria nōs omnium māximē dēlectat: cuius reī
                        tanta est vīs, ac tanta nātūra, ut Ithacam illam asperrimīs saxulīs tamquam nīdulum affīxam
                        sapientissimus vir immortālitātī antepōsuerit.</i> Dē Ulysse loquitur, dē quō et Homērus hoc ipsum
                    Odīsseae 5. Ovid. dē Pont. lib. 1 eleg. 4:
                    <blockquote>
                        Nōn dubia est Ithacī prūdentia, sed tamen optās<br>
                        Fūmum dē patriīs posse vidēre locīs.<br>
                        Nesciō quā nātāle solum dulcēdine cūnctōs<br>
                        Dūcit, et immemorēs nōn sinit esse suī.<br>
                        Quid melius Rōmā? Scythicō quid frīgore peius?<br>
                        Hūc tamen ex illā barbarus urbe fugit.<br>
                        Cum bene sint clausae caveā Pandīōne nātae,<br>
                        Nītitur in silvās quaeque redīre suās.<br>
                        Assuētōs taurī saltūs, assuēta leōnēs,<br>
                        Nec ferītās illōs impedit, antra petunt.
                    </blockquote>
                    Scrīpsit encomium patriae Lūciānus, in quō sīc inter caetera. <i>Sī dē urbium ēlectiōne optiōneque
                        agerētur, nēmō prōfectō contemptā patriā, aliārum splendōrem dīvitiāsque sequerētur: nōn quod illās
                        nōn cuperet, sed quod iīs patriam suam ōrnātam vellet: quam nihilōminus quāliscunque esset, caeterīs
                        antepōneret.</i>
                </div>
            </div>

            <div class="annotation" id="note-8">
                <div class="annotation-number">8</div>
                <div class="annotation-content">
                    <strong>ANTE DIEM TERTIUM NŌNĀS:</strong> Dīcerem aliquid dē hōc loquendī genere, ostenderemque quō pactō
                    cum ipsum diem, quī exprimitur, nōn praecedentem sīgnificāret: item dē illīs, <i>in ante diem, ex ante
                        diem tertium Nōnās, post diem tertium, Kalendās</i>, nisi mē id iamprīdem alibi praestitisse
                    meminissem. Cōnsulendus et Manūt. in epist. 8 lib. 2 et 7 lib. 3 ad Attic.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>