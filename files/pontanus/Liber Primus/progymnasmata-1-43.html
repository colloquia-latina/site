---
title: Progymnasmata Latinitatis - Prōgymnasma Quadrāgēsimum Tertium
subtitle: Auxilium et Cōnsilium
type: Colloquium
author: Pontanus
topic: Translation Difficulties, Seeking Help, Study Methods
difficulty: Advanced
sequence: 43
character_count: 2
permalink: /pontanus/progymnasmata-liber-primus-progymnasma-quadragesimum-tertium/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Ēdmundus, Gallus
        </div>

        <div class="line-container" id="Edmundus.1">
            <div class="line-character">
                Ēdmundus
            </div>
            Tantum sudōris et labōris indipīscor in hāc epistolā compōnendā, quantum ad hunc diem in aliā nūllā.
        </div>

        <div class="line-container" id="Gallus.2">
            <div class="line-character">
                Gallus
            </div>
            Quī fit?
        </div>

        <div class="line-container" id="Edmundus.3">
            <div class="line-character">
                Ēdmundus
            </div>
            Īliade longior est: hoc prīmum. Secundō locō plūrimae insunt vōcēs, quās <a href="#note-1"
                class="annotation-link">in Germānicō-latīnō Calepīnō</a> cōgor quaerere, ut <i>Gauckler, Ferberstangen,
                Muscatblüe</i>. Praetereā scatet modīs loquendī et prōverbiīs difficillimīs. Nisi velim germanismōs
            īnserere: ut, <i>Die Leuth zur Banck hawen</i> et: <i>Man soll die Läuß nicht an Beltz setzen</i>. Item:
            <i>Ich bin nicht dein Narr</i> ac similibus. Quis mē nōn exsībilet, sī dīxerō: <i>nōn oportet pēdiculōs
                pōnere in belliceō: nōn sum tuus stultus</i>? Prīmum illud nē germanismō quidem exprimī potest.
        </div>

        <div class="line-container" id="Gallus.4">
            <div class="line-character">
                Gallus
            </div>
            Conīciō sīgnificārī eō genere loquendī, dētrahere dē fāmā aliōrum: sūmpta vidēlicet metaphorā, seu dūcta
            allēgōriā ā lāniīs, quī carnēs quās fēcērunt iugulātīs excoriātīsque animālibus, in frūsta secant
            bipennibus, et in officīnīs (<i>inn der Fleischbank auff dem Laden</i>) vēnālēs prōpōnunt. Sīc obtrectatōrēs,
            et aliēnae fāmae carnificēs occīdunt quodammodo hominēs, eōsque ut carnēs audientibus vendunt: apud quōs
            nempe eōs in summum contemptum addūcunt, et plānē dēspicābilēs reddunt. Hoc ergō sī ita est, ut equidem esse
            putō, ecquid animadvertis quanta energīa, quanta sīgnificātiō sit in hāc fōrmulā loquendī Germānicā?
        </div>

        <div class="line-container" id="Edmundus.5">
            <div class="line-character">
                Ēdmundus
            </div>
            Animadvertō, tuamque interpretātiōnem amplector. Vērum quid dās cōnsiliī?
        </div>

        <div class="line-container" id="Gallus.6">
            <div class="line-character">
                Gallus
            </div>
            Quandō in locōs impedītōs incidīs, Magistrum ōrā, ut tē expediat: sīc enim iussit nōs facere, egōque id nōn
            omittō. Nūper cum nescīrem quid esset latīnē <i>Buttermilch</i> et <i>wassernudel</i>, item quibus verbīs
            dīcerem: <i>Er weiß wol wie es einem Schalck umbs Hertz ist</i>, utrumque ex eō cognōvī.
        </div>

        <div class="line-container" id="Edmundus.7">
            <div class="line-character">
                Ēdmundus
            </div>
            Imitābor tē positā verēcundiā, quae mē hūcusque absterruit.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>IN GERMĀNICŌ-LATĪNŌ CALEPĪNŌ:</strong> Calepīnīs, Thēsaurīs, Dictiōnāriīs, phraesium librīs,
                    Nizōliīs nē sint nimium dēditī adulēscentēs, et sciant eō fīne hōsce librōs esse cōnscrīptōs, ut iīs
                    quantum ūsus, et quandō postulat ūtāmur. Stultē peccant quī illīs ex īnstitūtō legendīs, aut epitomīs ex
                    iīs cōnficiendīs dēlectantur. Ars māgna est, scīre quō librō quōmodō cum frūctū ūtāris. Est in fīne huius
                    prōgymnāsmatis quiddam, quod optārem servārī ā Praeceptōribus. Nempe ut sē interrogārī iuberent ā
                    discipulīs, quō pactō efferent quod in compōnendō aut convertendō difficile occurrit. Ita animōs ipsīs
                    adderent, partem dē ēmendandī ōnere sibi dēmerent, discipulōs religiōsōs in verbīs ac locūtiōnibus
                    efficerent, eōsque sibi multum istā ad eōs adiuvandōs lubentia conciliārent. Mē puerō hoc apud nostrātēs
                    servātum meminī, et meminisse iuvat. Porrō illa allēgōria, <i>die Leuth zur Banck hawen</i>, ūsitāta est
                    alicubi terrārum Germāniae: tametsī in Suebiā et Bavāriā nōn est.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>