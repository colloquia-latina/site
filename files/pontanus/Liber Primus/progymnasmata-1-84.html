---
title: Progymnasmata Latinitatis - Prōgymnasma Octōgēsimum Quārtum
subtitle: Dēpositiō
type: Colloquium
author: Pontanus
topic: University Hazing Ritual, Student Initiation
difficulty: Advanced
sequence: "084"
character_count: 2
permalink: /pontanus/progymnasma-octogesimum-quartum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-common.css" />
    <link rel="stylesheet" href="/style-reading.css" />
    
</head>

<body>
    <div class="navbar">
        <div class="navbar-inner">
            <a href="/" class="navbar-item btn"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="navbar-item btn">{{ page.author }}</a>
            <span class="navbar-dynamic">{{ page.title }}</span>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Narcissus, Gulielmus
        </div>

        <div class="line-container" id="Narcissus.1">
            <div class="line-character">
                Narcissus
            </div>
            Ō Kalendae Kalendae Aprīlēs, nūlla unquam diēs dēlēbit memoriam vestrī ex animō meō. Quam libēns huic diēī oculōs effoderem, tantum gemitūs, tantum acerbitātis mihi obtulit. Certum est, nōtābitur ā mē ātrō calculō.
        </div>

        <div class="line-container" id="Gulielmus.2">
            <div class="line-character">
                Gulielmus
            </div>
            Cuia vōx mihi ad aurēs advolat? Quem prope mē exclāmantem audiō? Tūne erās Narcisse?
        </div>

        <div class="line-container" id="Narcissus.3">
            <div class="line-character">
                Narcissus
            </div>
            Quid hīc vult?
        </div>

        <div class="line-container" id="Gulielmus.4">
            <div class="line-character">
                Gulielmus
            </div>
            Salvētō: quid agis?
        </div>

        <div class="line-container" id="Narcissus.5">
            <div class="line-character">
                Narcissus
            </div>
            Ambulō domum.
        </div>

        <div class="line-container" id="Gulielmus.6">
            <div class="line-character">
                Gulielmus
            </div>
            Cōnsistāmus hīc aliquantisper. Quam ob caussam huic diēī tamēs īrātus, eiusque in sempiternum memorem tē futūrum asseris?
        </div>

        <div class="line-container" id="Narcissus.7">
            <div class="line-character">
                Narcissus
            </div>
            Quia perpessus sum hāc lūce horrībilia.
        </div>

        <div class="line-container" id="Gulielmus.8">
            <div class="line-character">
                Gulielmus
            </div>
            Ain' tandem? Passus es horrībilia? Quid fuit? amābō: quanquam praecipere mihi suspīciōne rem ipsam videor.
        </div>

        <div class="line-container" id="Narcissus.9">
            <div class="line-character">
                Narcissus
            </div>
            Num tē clam est, quisnam libellus in propylaeō Acadēmiae fuerit prōpositus?
        </div>

        <div class="line-container" id="Gulielmus.10">
            <div class="line-character">
                Gulielmus
            </div>
            Ēdictum grave Bēdellī sīgnificās, quō prō auctōritāte Beanīs imperābat ille, utī sē ad duodecimam prōmerīdiānam, quō locō mōs est, sisterent, auditūrī passūrīque quaecunque iūs aequumque postulāsset.
        </div>

        <div class="line-container" id="Narcissus.11">
            <div class="line-character">
                Narcissus
            </div>
            Istanc ipsam prōmulgātiōnem aiō mihi dolōrēs et iniūriās multās peperisse.
        </div>

        <div class="line-container" id="Gulielmus.12">
            <div class="line-character">
                Gulielmus
            </div>
            Ēnūntiābō līberē quod sentiō: nihil praeter caeterōs tibi singulāre acerbumque contigisse arbitror.
        </div>

        <div class="line-container" id="Narcissus.13">
            <div class="line-character">
                Narcissus
            </div>
            Prō Deum immortālem, sī hoc modō accipiantur omnēs, satius est, mē iūdice, mūliōnem aut būbulcum, quam Studiōsum creārī. Quīn cum meīs commīlitiōnibus hūmānius agēbātur.
        </div>

        <div class="line-container" id="Gulielmus.14">
            <div class="line-character">
                Gulielmus
            </div>
            Haud crēdō.
        </div>

        <div class="line-container" id="Narcissus.15">
            <div class="line-character">
                Narcissus
            </div>
            At ego crēdō, ut quī oculīs aspexerim et sēnserim. Mē sīcut praestantem feram dēlēgerant, quam aliīs prope dīmissīs persequerentur canibus suīs vēnātōrēs. Erant autem canēs illī, ut in captīvīs ait parasītus, molossicī, odiōsicīque et multum incommodisticī.
        </div>

        <div class="line-container" id="Gulielmus.16">
            <div class="line-character">
                Gulielmus
            </div>
            Ō īnfēlīcitātem.
        </div>

        <div class="line-container" id="Narcissus.17">
            <div class="line-character">
                Narcissus
            </div>
            Ut prīmum ingredior, quīdam mē Archibēanum salūtāre, aliī sannīs excipere, nōnnūllī medium digitum ostendere, omnēs dēnique mē circumvolāre et vellicāre, ut avēs noctuam. Ibi tum cor meum in pectus ēmicāre prae terrōre, et animus implērī cūrīs anxiīs. Cōgēbar humī extēnsus immōtusque supīnus iacēre, īnstar mortuī.
        </div>

        <div class="line-container" id="Gulielmus.18">
            <div class="line-character">
                Gulielmus
            </div>
            Quid tē factum ibi?
        </div>

        <div class="line-container" id="Narcissus.19">
            <div class="line-character">
                Narcissus
            </div>
            Īnstrūmentīs fabrīlibus, serrā, secūrī, dolabrā, bipennī pulchrē, et adamussim (nempe ad fūnem bene crassum) ceu trabs aliqua aedificiō cōnstituendō accommodātus sum. Līberālissimē pulsāta crūra, bracchia, latera: quid multīs moror? Tōtum corpus. Quamobrem sī mē graciliōrem intueris, quam herī et nūdius tertius, nihil mīrum: multum mātēriae in sarmentīs dē mē resēctīs perdidī.
        </div>

        <div class="line-container" id="Gulielmus.20">
            <div class="line-character">
                Gulielmus
            </div>
            In eādem officīnā ab hinc triennium mīserrima vīdī, et eōrum pars māgna fuī.
        </div>

        <div class="line-container" id="Narcissus.21">
            <div class="line-character">
                Narcissus
            </div>
            Rāsērunt bonī tōnsōrēs barbam meam, cum imberbis adhūc sim penitūs, lavērunt caput frīgidā, quam ego ipse ē culīnā, in cupréā et sordidā drullā efferre compellābar. Ē quā prōtervissimus ūnus, cum mihi ad latus īret, semper faciem meam suā manū aspergēbat, et genū impactō mē prōtrūdēbat. Posthāec pectēbar tam subtīlī pectine, ut rāstrum putārem. Recordābar Polyphēmī, quem huiuscemodī pectine ūsum scrībit Ovidius. Dē linteō quō sum extersus, quid ego memorem? quandōquidem ex līxīviō et pectine coniicī potest eius lēvor, et mollitūdō.
        </div>

        <div class="line-container" id="Gulielmus.22">
            <div class="line-character">
                Gulielmus
            </div>
            Quid vīs fierī? patiendum fuit: nam quī ibi sē resistendō dēfendit, nihilō plūs agit, quam sī aquam tundat in mortāriō.
        </div>

        <div class="line-container" id="Narcissus.23">
            <div class="line-character">
                Narcissus
            </div>
            Etiam cubitālēs puerī mē subsannābant, carpēbantque manibus mentum meum sine intermissiōne: quae vocantur participia.
        </div>

        <div class="line-container" id="Gulielmus.24">
            <div class="line-character">
                Gulielmus
            </div>
            An tē īrātum simulābās? An rogābās ut miserēscerent tuī?
        </div>

        <div class="line-container" id="Narcissus.25">
            <div class="line-character">
                Narcissus
            </div>
            Egone ut simulārem? Nōn simulābam, vērum medullitus īrāscēbar, et ex animō obsecābam, nē putārent mē prō cibō habēre sīc verberātī: mītius agerent, hominem esse mē, nōn belluam. At illī nēquissimī, quō id magis faciēbam, eō mē īnsistēbant probrīs vexāre cupidius: dicta in mē falsa, et scurrīlia ingerēbant, recentioribus que participiīs implēbant. Quid crēdis? Vidēbar agnus in gregem lupōrum dēvēnisse.
        </div>

        <div class="line-container" id="Gulielmus.26">
            <div class="line-character">
                Gulielmus
            </div>
            Quam vellem affuisse huic comoediae.
        </div>

        <div class="line-container" id="Narcissus.27">
            <div class="line-character">
                Narcissus
            </div>
            <a href="#footnote.2"><sup>(2)</sup></a>Nōn erat comoedia, erat eculeus, et taurus Phalaridis. Ah, ut dolent omnia: ūsque adeō raptātus, prōtrūsus et contūsus sum. Quīn etiam (īnfandum) prō tantīs iniūriīs et ignōminiīs, tanquam bene meritīs, nesciō quantum argentī solvere necesse habuī, grātiās agere, et sacrāmentum conceptīs verbīs dīcere, nōn mē ultōrem aliquandō fore. Quod nisi dīxissem, tenēre mē vix possem, quīn aliquibus in mē exagitandō dīligentioribus mūtuam prō beneficiīs grātiam referrem. Nunquam aliquid animō meō neque est, neque fuit aegrius.
        </div>

        <div class="line-container" id="Gulielmus.28">
            <div class="line-character">
                Gulielmus
            </div>
            Quidquid perpetrātum est, nōn malevolentiā et odiō, sed levitāte et rīsūs commovendī caussā perpetrātum est. Ignōsce: et putā aliōs aequālia vel passōs hāctenus, vel passūrōs in posterum.
        </div>

        <div class="line-container" id="Narcissus.29">
            <div class="line-character">
                Narcissus
            </div>
            Rem perdifficilem suādēs. Audī īnsuper fallāciam admīrābilem. Appōnēbant ātrāmentārium tornō factum, cum calamīs et chartā: iubēbant aliquid litterārum facere. Ego vasculum aperīre cum vellem, nōn poteram: epistōmium quippe nōn erat inditum, quod amovērētur: sed erat tōtum opus solidum, et, ut dīcēbam, tornātile. Hīc prōsiliēns quīdam, digitōsque meōs bācillō contundēns: prō Superī, inquit, beānus iste nēcdum ātrāmentārium aperīre didicit. Omnēs cachinnum tollere. ut libenter hominī caput committīgassem fuste aliquō, aut saltem ōs pugnō percurrissem: valdē profectō mihi manūs pruriēbant
        </div>

        <div class="line-container" id="Gulielmus.30">
            <div class="line-character">
                Gulielmus
            </div>
            <a href="#footnote.3"><sup>(3)</sup></a>Modestissimē tractātus hīc fuistī: ha ha ha. Nōn merear mihi vel talentum, ut in tē hodiē nōn inciderim. Restatne aliud quidpiam huius notae?
        </div>

        <div class="line-container" id="Narcissus.31">
            <div class="line-character">
                Narcissus
            </div>
            Restat, et superiōre vel intōlerābilius.
        </div>

        <div class="line-container" id="Gulielmus.32">
            <div class="line-character">
                Gulielmus
            </div>
            Expōne sīs, dō tibi operam.
        </div>

        <div class="line-container" id="Narcissus.33">
            <div class="line-character">
                Narcissus
            </div>
            Fūrcifer quīdam mē imprūdente iniēcit in saccum meum, quem vestī interius assūtum, et ad femora dēpendentem gestō, epistolīon velut ā mātre missum, quod cōram omnibus extractum recitāvit. Deus bone, quam effūsō et immodestō cum rīsū tam suō quam aliōrum quotquot aderant?
        </div>

        <div class="line-container" id="Gulielmus.34">
            <div class="line-character">
                Gulielmus
            </div>
            Quid eō continēbātur?
        </div>

        <div class="line-container" id="Narcissus.35">
            <div class="line-character">
                Narcissus
            </div>
            <a href="#footnote.4"><sup>(4)</sup></a>Māter lāmentābātur absentiam meam, et muliebrīter, id est, ineptissimē blandiēbātur, commemorāns quantīs mē cum dolōribus peperīsset, quam studiōsē mammam dedisset, quam crebrō ōsculāta esset pulcherrimum infantem, quantā mē dēnique cūrā ēdūxisset, et quam ardenter mē ab ineunte pueritī ā velut corculum suum dīlēxisset, quī ipsī fuissem ocellus aureus, hoedillus, agnellus, passerculus, et dulcī melle dulcior. Tum adīiciēbat, sē somnum capere nōn posse, et vim lachrymārum profundere in diēs singulōs propter cruciāmenta, quibus mē inaudisset oportēre afflictārī in dēpositiōne istā. Haec omnia irrīsōrēs illī excōgitāverant et scrīpserant. Tōtō tempore nihil fuit ipsī iūcundius. Ut rīsū paene corruēbant! Ut mihi epistolam obtrūdēbant! Ut pugnōs impingēbant! Ut magis magisque participiīs mē cumulābant! Quid quaeris? Propemodum tōtus effectus sum ūnum quoddam participium. Certē, plūs satis illūsum est mihi. Morī mē malim, quam ut haec patiar dēnuō. Larvae, īnsāniae, et intemperiae mīserōs in mē stimulābant. Sī scīssem haec futūra, abiissem ubi sunt Acadēmiae, in quibus nihil istōrum fierī perhibent.
        </div>

        <div class="line-container" id="Gulielmus.36">
            <div class="line-character">
                Gulielmus
            </div>
            Dō sānē, multīs in Acadēmiīs nōn fiunt haec: tamen cūr intrōducta sint, et iam inveterāverint, potest afferrī ratiō vērīsimilis. Nōn īnficiās ierim porrō, quaedam ōmittī, alia modestius committī posse.
        </div>

        <div class="line-container" id="Narcissus.37">
            <div class="line-character">
                Narcissus
            </div>
            Sī aliōrum initiātiōnī interfuerō, malō meō doctus sum, quō mē pactō ergā eōs vicissim geram. Valē.
        </div>

        <div class="line-container" id="Gulielmus.38">
            <div class="line-character">
                Gulielmus
            </div>
            Et tū bene valē Narcisse: atque audīn'.
        </div>

        <div class="line-container" id="Narcissus.39">
            <div class="line-character">
                Narcissus
            </div>
            Quid est?
        </div>

        <div class="line-container" id="Gulielmus.40">
            <div class="line-character">
                Gulielmus
            </div>
            Quae exprōmpsistī apud mē, sīle apud aliōs.
        </div>

        <div class="line-container" id="Narcissus.41">
            <div class="line-character">
                Narcissus
            </div>
            Memorem monēs.
        </div>

        <div class="footnote" id="footnote.1">
            <a href="#Narcissus.1">(1)</a> Ad ingenium cuiusque, nātūram, voluntātem explōrandam, ad fastum reprimendum, ingenerandamque modestiam hīs mōs dēpōnendī excōgitātus prīmum vidētur, quod etiam eius caerimōniae quaedam rītusque commūnēs omnium Acadēmiārum (in quibus scīlicet tenētur) satis indicant, sī eōs intellegās. Initium forsitan coeperit ab Athēniēnsis Gymnāsiī cōnsuētūdine, ubi novitiī captiōsīs interrogātiōnibus vexārī, irrīdērī, mīrōque tumultuī ac strepituī in balneum per fōrum dēdūcī solēbant. Quā dē rē multa D. Grēgōrius Nazīanzenus in laudātiōne D. Basiliī Māgnī, quem cum Byzāntiō venīret Athēnās, propter opīniōnem probitātis et doctrīnae, quam habēret iam tum apud omnēs, hāc lēge solūtum fuisse affīrmat. Lege cap.10. lib.1. Acadēmiārum Mīdendorpiī. In rē igitur lūdicrā mihi lūdendum fuit, ex praeceptō Isocrat. μηδὲ περὶ τὰ γελοῖα σπουδάζειν, μηδὲ περὶ σπουδαῖα γελοίοις χαίρειν Nec in rīdiculīs sēriō, neque in sēriīs rīdiculē agendum.
        </div>

        <div class="footnote" id="footnote.2">
            <a href="#Narcissus.27">(2)</a> <i>Erat eculeus:</i> Eculeus seu equuleus stipes erat, cui velut equō impōnēbantur, ac variē torquēbantur, cruciābantur, et distendēbantur: id ē Prūdentiō appāret, cum enim in D. Rōmānī martyriō scrīpsisset.
            <div class="poetry">
                iusserat<br>
                Ēvīscerandum corpus eculuō ēminus<br>
                Pendēre, et uncīs vinculīsque crēscere.
            </div>
            subiicit: lubet amovērī nōxiālem stipitem. Tūrneb. li.4. cap.3. ubi et ungulae, catasta, lāminae, quid fuerint dēclārat. Aliud tamen genus tormentī fuisse equuleum trādit Brod. lib. 2. cap. 9.
        </div>

        <div class="footnote" id="footnote.3">
            <a href="#Gulielmus.30">(3)</a> <i>Nōn merear mihi vel talentum:</i> Nec talentum quidem, nē dum minus aliquod pretium, seu mercēdem mihi velim persolveī, ut hodiē in tē nōn inciderim. Quod tibi occurrī hodiē, et abs tē istā narrātiōne tam recreātus sum, māius est mihi omnī pretiō.
        </div>

        <div class="footnote" id="footnote.4">
            <a href="#Narcissus.35">(4)</a> <i>Quam crebrō ōsculāta:</i> Deōsculandī generibus vide Dōnat. in Eunuch. et Torrent. in Aug. Suēton. cap.49. Iam ut illa, amātiō, īnfīnitiō, tāctiō, dēbitiō, abitiō, et similia, sīc bāsiātiō, ōsculātiō, suāviātiō leguntur.
        </div>

        <div class="footnote" id="footnote.5">
            <a href="#Narcissus.35">(5)</a> <i>Ocellus aureus:</i> Ocellōs et oculōs vocāre cōnsuēvērunt auctōrēs optimī eās rēs, quae tantum eiusdem generis rēbus, quantum in corpore hūmānō caeterīs partibus oculī antecellunt. Sīc Catull. villulam suam penīnsulārum ocellum: sīc Cic. ad Att. Cūr ocellōs Ītaliae villulās meās nōn videō? Et in 3. dē nat Deō. Corinthum et Carthāginem oculōs ōrae marītimae vocat. Victor. lib.9. cap.9.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>

   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>

</html>