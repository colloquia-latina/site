---
title: Progymnasmata Latinitatis - Prōgymnasma Quīnquāgēsimum Octāvum
subtitle: Puerī Multandī Verberibus
type: Colloquium
author: Pontanus
topic: Education, Corporal Punishment, Discipline, Pedagogy
difficulty: Advanced
sequence: 58
character_count: 2
permalink: /pontanus/progymnasma-quinquagesimum-octavum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Pater indulgentior, Magister sevērior
        </div>

        <div class="line-container" id="Pater.1">
            <div class="line-character">
                Pater
            </div>
            Queritur Augustīnulus meus, sē in lūdō saepissimē abs tē vapulāre: quem quidem nōn mihi nārrāre somnia, ē
            flētū rubentēs oculī testantur.
        </div>

        <div class="line-container" id="Magister.2">
            <div class="line-character">
                Magister
            </div>
            Sī fīlius tuus iūstē vapulat, nōlī quaerere, rārōne an saepe.
        </div>

        <div class="line-container" id="Pater.3">
            <div class="line-character">
                Pater
            </div>
            Atquī nec iūstē vidētur caedī, nec moderātē: sed inīquē et inhūmāniter, sī tam frequenter. Nam cuī totiēs
            impōnendae sunt plagae, eī posteriōrēs semper grāviōrēs impōnuntur: <a href="#note-1"
                class="annotation-link">quae autem flagitia</a> tam crēbra fīlius iste meus, probus utique et dīligēns
            puer admittere possit, nōn intellegō.
        </div>

        <div class="line-container" id="Magister.4">
            <div class="line-character">
                Magister
            </div>
            Amor caecus est, is facit, ut puerum meliōrem, et in discendō alacriōrem exīstimēs, quam ego experior
            cotīdiē. Ingenium sānē nōn deest illī, voluntās deest. Quod ad verberum atrōcitātem attinet, hoc tantum
            respondēbō tibi, mē adhūc intrā līmitem saevīsse: petōque ā prūdentiā tuā, ut mihi potius fidem habeās quam
            puerīs, quī levissimā dē caussā mentiuntur facillimē, et cum virgās ac verbera impēnsē ōderint, numquam
            iūstā animadversiōne pūnītōs sē cōnfitērī solent.
        </div>

        <div class="line-container" id="Pater.5">
            <div class="line-character">
                Pater
            </div>
            Quaesō, Magister, sine mē paucīs oppugnāre hunc mōrem vestrum caedendī puerōs, et sī possim, <a
                href="#note-2" class="annotation-link">scēptrum istuc tuum, virgam</a>, inquam, extorquēre tibi dē
            manibus.
        </div>

        <div class="line-container" id="Magister.6">
            <div class="line-character">
                Magister
            </div>
            Patiar equidem tē disserere adversum nōs quae lubet: sī tū etiam patī vīs, mē cōnsuētūdinem nostram tam
            antīquam, ūsitātam, et necessāriam dēfendere, quaeque mihi in mentem vēnerint contrā respondēre.
        </div>

        <div class="line-container" id="Pater.7">
            <div class="line-character">
                Pater
            </div>
            Optimum et aequissimum est, audīre vicissim quem accūsēs.
        </div>

        <div class="line-container" id="Magister.8">
            <div class="line-character">
                Magister
            </div>
            Clāvam Herculī hodiē numquam extorseris, futūrumque est, ut tū magis posthāc flagellum ad multandōs līberōs
            in manūs sūmās, quam mihi, ut id abiciam persuādēre contendās.
        </div>

        <div class="line-container" id="Pater.9">
            <div class="line-character">
                Pater
            </div>
            Tū fortasse ēloquentiā tuā cōnfīdis, quā mē supplantēs: ego vēritāte sōlā nītor, illam mihi comitem et
            adiūtrīcem adversus tē dūcō.
        </div>

        <div class="line-container" id="Magister.10">
            <div class="line-character">
                Magister
            </div>
            Auscultō, dīc virōrum optime.
        </div>

        <div class="line-container" id="Pater.11">
            <div class="line-character">
                Pater
            </div>
            Pulsāre puerōs, sīve id ā Magistrō, sīve ā paedagōgō, sīve ā parente fiat, dēfōrme est: quoniam mancipia et
            bēstiae, quae aliter ad officium faciendum addūcī nōn possunt, nōn ingenuī, et fīliī, teneraeque aetātis
            alumnī, et discipulī verberibus sunt urgendī. Animum līberālem plagae servīlem īnfrāctumque efficiunt, quī
            dum omnia timet, nihil audet eximium, sequiturque dēsidia et inertia, quibus corpus quoque ēlanguēscit
            atque cōnficitur. Similiter puerīs immoderāta sevēritās, ut novellīs stirpibus nimia siccitās nocet. <a
                href="#note-3" class="annotation-link">In equulōs, et vitulōs</a> calcāribus, stimulīs, verberibus nōn
            ūtimur: cūr in puerōs ūtimur? Quīn et adultī bovēs, sī ācrius stimulīs subīgantur, iuga persaepe dētractant,
            et frēnōrum iam patientēs equī, sī crēbrius verberentur, percontumācēs, pavidīque, blandā autem manū
            attrectātī, generōsī et audācēs redduntur. Inter canēs item iī nōbiliōrēs, quōs blanditiīs, et licentiā
            quādam excurrendī potius, quam minīs et verberibus vēnātōrēs ēdūcārunt. Simile quiddam in hominibus
            accidere crēdendum est. Contrā vērō in asinōs, quoniam abiectissimae nātūrae, pigerrimaeque animantēs sunt,
            sī ex iīs ūtilitātem capere studēmus, fūstēs et flagella solēmus expedīre. Sīc prōrsus agrestibus et
            vīrīlibus ingeniīs faciendum, quōrum vitia nōn ut frondēs tenerae stringendae, sed ut spīnae et rubrī
            penitus succīdenda sunt. Quid, quod multa vapulantibus dictū dēfōrmia, ac māximae verēcundiae futūra vel
            dolōre, vel mōtū solent accidere? Haec porrō nōn ideō dīxerim, quod exīstimem solūtam ac līberām puerītiae
            ad omnia voluntātem esse oportēre, neque ūllam ipsī poenam irrōgandam, quam ad dēlicta nimiō plūs prōpēnsam
            et lūbricam esse nōn mē fugit: sed ut mītis quaedam et moderāta poena, cum iūdiciō prūdentiāque, tanquam
            lēne medicāmentum ad ipsius cūranda vulnera morbōsque sānandōs adhibeātur: quō fiet, ut longē melius,
            longēque facilius ā suīs vitiīs ad studium amōremque virtūtis trādūcātur, neque Magistrōs odiō prōsequātur
            ut carnificēs: sed amet ut parentēs. Possit igitur nōn stultus lūdimagister, sī quid bene fēcerint puerī,
            aliquandō commendāre: sī quid errāverint, dissimulāre: nōnnumquam blandē ēmendāre, et cum laudātiōnibus
            castīgātiōnēs permiscēre, mūnusculīs etiam et crūstulīs interdum eōs ad dīligentiam allicere: celebrāre eōs
            quī probitāte et scientiā clāruērunt, dētestārī autem, quī velutī mūta pecora vītam silentiō trānsiērunt.
            Condiscipulōs item peccantēs cōram ipsīs reprehendere, et rēctē facientēs praedicāre, mīrum in modum
            prōdērit. Hīs ego similībusque modīs plūs profectum īrī apud adulēscentulōs putārem, quam atrōcibus minīs
            assiduīsque verberibus. Nōn nescīs quid Terentius tuus quōdam locō sentiat: <i>Pudōre et līberālitāte,</i>
            inquit, <i>satius esse crēdō retinēre līberōs quam metū.</i> Nec Plūtarchī auctōritātem contemnīs, cuius
            verba meminī ē libellō dē īnstituendīs līberīs. <i>Nōn verberibus aut contumēliōsā tractātiōne, sed verbīs
                et adhortātiōnibus ad līberālia studia puerī addūcendī sunt. Torpent enim et abhorrent ā labōribus,
                partim ob dolōrēs plagārum, partim ob contumēliās. Apud ingenuōs laudātiōnēs vituperātiōnēsque plūs
                valent: illae ad pulchra incitantēs, hae ā turpibus arcentēs.</i>
        </div>

        <div class="line-container" id="Magister.12">
            <div class="line-character">
                Magister
            </div>
            Plūrana tenēs memoriā?
        </div>

        <div class="line-container" id="Pater.13">
            <div class="line-character">
                Pater
            </div>
            Etiam, haec enim sequuntur ibīdem. <i>Alternīs porrō incrēpātiōnēs et collaudātiōnēs sunt adhibendae, ut et
                cum exultant animī, reprehensiōnibus etiam ad pudōrem redīgantur, et cum dēiectī sunt, rūrsus laudibus
                ērīgantur. Imitandaeque in hoc genere nūtrīcēs, quae īnfantēs cum ad flētum prōvocārunt, rūrsum ut
                cōnsōlentur mammam praebent.</i>
        </div>

        <div class="line-container" id="Magister.14">
            <div class="line-character">
                Magister
            </div>
            Mīror tē patrem nōn paternē, sed māternē fīliī caussam agere, et esse animō tam indulgentī in puerum; nec
            illud etiam ex eōdem auctōre addūcere voluisse, quod iīs quae recitāstī proximum est: <i>Vīdisse sē</i>,
            ait, <i>parentēs, quibus nimius amor in caussā fuerit, nē vērē amārent.</i> Sententiae tuae in speciēm gravī
            et prūdentī commūnis omnium gentium cōnsuētūdō reclāmat, et sapientēs hunc modum caedendī puerōs plānē
            suādent, et sacrōsānctae litterae, quārum apud mē nōn paulō māior quam omnium poētārum, ōrātōrum,
            philosophōrum est ad persuādendum vīs atque auctōritās, nōn ūnō locō virgārum, flagellōrumque meminērunt.
            <i>Quī dīligit fīlium suum, assiduat illī flagella, ut laetētur in novissimō suō. Curva cervīcem eius in
                iuventūte, et tunde latera illīus dum īnfāns est, nē forte indūret, et nōn crēdat tibi, et erit tibi
                dolor animae. Quī parcit virgae, ōdit fīlium. Stultitia collīgāta est in corde puerī, et virga
                disciplīnae ērādicābit eam. Nōlī subtrahere ā puerō disciplīnam: sī enim percusseris eum virgā, nōn
                moriētur.</i>
        </div>

        <div class="line-container" id="Pater.15">
            <div class="line-character">
                Pater
            </div>
            Obruis mē testimoniīs.
        </div>

        <div class="line-container" id="Magister.16">
            <div class="line-character">
                Magister
            </div>
            Quid sī nūllum omitterem? Magis id dīcerēs. Itaque D. Augustīnus in librīs Cōnfessiōnum, quod socordior
            esset in discendō, sē vapulāsse, idque sibi prōfuisse nārrat. Apud Lacedaemoniōs vituperātiōnem subībat
            pater, sī fīlium ā Magistrō percussum et conquerentem nōn iterum percussisset. Quod sī hoc saeculō valēret,
            melius forsitan āgerētur cum Rēpūblicā tam perditam ac rebellem iuventūtem nōn habērēmus: nec tot
            facinorōsī atque pestīferī cīvēs exsisterent. Persuādēre sibi omnīnō et parentēs, et praeceptōrēs dēbent,
            nisi prīncipiīs anteverterint, puerōsque flexerint, dum flectī possunt, fore, ut aliquandō ex iīs dolōrem
            ingentem capiant, ā quibus gaudium voluptātemque exspectābant: et id est quod sanctae Scrīptūrae ōrācula
            vāticināntur. Caeterum istā verberātiōne ūtendum est moderātē, nec quāvīs, etiam levissimā dē caussā, nisi
            sī frequenter committant, quamvīs in rē levī: vitiōsa enim cōnsuētūdō contrahitur, et ā parvīs dēlictīs nōn
            pūnītīs ad māiōra fit prōgressiō. Submōvendī meō quoque iūdiciō ā scholīs quī verberandō voluptātem sentiunt,
            omnemque culpam capitālem faciunt: nec magis parcendum puerīs quam canibus exīstimant. Cavendum etiam, nē
            īrātī quemquam plagīs multēmus: īra quippe mediocritātem servāre nōn potest: et nē caput, caeterāsque
            prīncipēs ac vītālēs hūmānī corporis partēs laedāmus, unde valētūdinī incommodum generētur. Sī quis erit tam
            līberālī ingeniō, ut litterās et virtūtem ultrō dīligat, verēcundus, māiōribus oboediēns, labōrēs nōn
            recūsāns, aliquandō tamen peccāns (quis enim vel sapientissimus numquam ūllā in rē offendit?) hic blandē, et
            dulcī quōdam modō corrigendus erit, nē ad īrācundiam prōvocētur, et pusillō animō fiat. Sī quī vel
            reprehensiōnibus, vel verberātiōnibus, magis, tanquam saxa indūrēscant, iīs pulsandīs supersedendum est.
            Quamobrem nōn est interdīcendum Magistrīs hoc poenae sūmendae genus: sed sī per sēmētipsōs nōn vident,
            admonendī sunt, ut modum servent, sciantque et quibus, et quandō, et quantum poenārum īnflīgendum.
        </div>

        <div class="line-container" id="Pater.17">
            <div class="line-character">
                Pater
            </div>
            Obstrūxistī mihi ōs: servā īnstitūtum tuum. Sī in posterum puer meus dē tē questus fuerit, Lacedaemonius illī
            fiam: iterum verberābō, ut conquerī dēsinat: et cum mē approbāre sciat quidquid tū fēceris, sī effugere
            verbera concupīscat, cupidius ad studia sua incumbat.
        </div>

        <div class="line-container" id="Magister.18">
            <div class="line-character">
                Magister
            </div>
            Tālī patre nihil laudābilius.
        </div>

        <div class="annotations-section">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>QUAE AUTEM FLAGITIA:</strong> <i>Flagitium</i> peccātum est ab aliquā animī mollitie, aut
                    ignāviā profectum, quod dedecus et turpitūdinem affert: <i>scelus</i> autem vel cum aliquā crūdēlitāte
                    et caede, vel cum impietāte coniūnctum est. Itaque <i>libīdinēs flagitiōsās</i> dīcimus: et
                    <i>flagitiōsam vītam</i>: et <i>mīlitem flagitium admīsisse, quī locum nōn tenuit, quī hostem
                        extimuit, quī fūgit</i>, etc. Nōn esse caedendōs puerōs vult Quīntīl. extrēmō cap. 3. lib.1. cuius
                    ratiūnculae haud māgnum pondus habent. Cūr autem ibi potissimum receptum sit virgīs afficere puerōs,
                    ubi afficiuntur, in eā scīlicet parte corporis, vide Rhodīgin. lib. 4. cap. 8.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>SCĒPTRUM ISTUC TUUM:</strong> Mārtiālis ad magistrum lūdī epigramma hoc est lib. 10.
                    <blockquote>
                        Lūdimagister parce simplicī turbae:<br>
                        Sīc tē frequentēs audiant capillātī,<br>
                        Et dēlicātae dīligat chorus mūsae:<br>
                        Nec calculātor, nec nōtārius vēlōx<br>
                        Māiōre quisquam circulō corōnētur.<br>
                        Albae leōne flammeō calent lūcēs,<br>
                        Tostamque fervēns Iūlius coquit messem.<br>
                        Scuticaque lōrīs horridīs Scythae pellis,<br>
                        Quā vapulāvit Marsyās Celaenaeus,<br>
                        Ferulaeque trīstēs Scēptra paedagōgōrum<br>
                        Cessent, et Īdūs dormiant in Octōbrēs:<br>
                        Aestāte puerī sī valent, satis discunt.
                    </blockquote>
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>IN EQUULŌS ET VITULŌS:</strong> <i>Numquidnam, aequum est ignāvius homine et dūrius
                        imperandī, quam imperātur animālibus mālīs? Atquī equum nōn crēbrīs verberibus exterret domandī
                        perītus magister: fit enim formīdolōsus et contumāx, nisi eum tāctū blandiente permūlserīs. Idem
                        facit vēnātor, quī īnstituit catulōs vestīgia sequī, quīque iam exercitātīs ūtitur ad excitandās
                        vel persequendās ferās. Nec crēbrō illīs minātur; contunditur enim animus, et quidquid est indolis
                        comminuitur trepidātiōne degenerī: nec licentiam errandī vagandīque passim concēdit.</i> Seneca dē
                    Clement. lib.1. cap. 16.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>