---
title: Progymnasmata Latinitatis - Prōgymnasma Octōgēsimum Octāvum
subtitle: Studia politiōris Hūmānitātis
type: Colloquium
author: Pontanus
topic: Education, Liberal Arts, Humanities
difficulty: Advanced
sequence: "088"
character_count: 2
permalink: /pontanus/progymnasmata-liber-primus-progymnasma-octogesisum-octavum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Verannius, Musaeus
        </div>

        <div class="line-container" id="Verannius.1">
            <div class="line-character">
                Verannius
            </div>
            Frequens excussi atque ponderaui acutissimam illam preclarissimamque, et perpaucis notam M. Tullii sententiam de doctoribus, qua nihil verius dici potuisse confirmo: Ut quisque ingeniosissimus est, inquit, ita laboriosissime docet: quod enim ipse celeriter didicit, id cum alii tardius arripiunt, cruciatur.
        </div>

        <div class="line-container" id="Musaeus.2">
            <div class="line-character">
                Musaeus
            </div>
            Nondum perspicio quorsum collimes.
        </div>

        <div class="line-container" id="Verannius.3">
            <div class="line-character">
                Verannius
            </div>
            Atqui nihil facilius.
        </div>

        <div class="line-container" id="Musaeus.4">
            <div class="line-character">
                Musaeus
            </div>
            Ast ego Davus sum, non Oedipus.<a href="#footnote.2"><sup>(2)</sup></a>
        </div>

        <div class="line-container" id="Verannius.5">
            <div class="line-character">
                Verannius
            </div>
            Ingenium ego mihi quidem summum non arrogo, mediocre et infra summum detrahi ferrem paulo aegrius.
        </div>

        <div class="line-container" id="Musaeus.6">
            <div class="line-character">
                Musaeus
            </div>
            Esto.
        </div>

        <div class="line-container" id="Verannius.7">
            <div class="line-character">
                Verannius
            </div>
            Sed quanquam ingeniosissimus haud numerer, hoc tamen narro tibi, me docere laboriosius: id est, cum video quae a me dicuntur arripi tardius a multis, cruciari vehementius.
        </div>

        <div class="line-container" id="Musaeus.8">
            <div class="line-character">
                Musaeus
            </div>
            Et mihi bilem commovent, quos ita de iisdem rebus cogor docere in dies, velut si eandem incudem perpetuo continenterque tunderem. Qui, etsi meo iudicio tam sapiens minime sum, quam fuit is, qui oraculo Delphico mortalium sapientissimus est renuntiatus, at stultitia certe quidem carere me confido: quae quidem consensu omnium philosophorum maius est malum, quam si omnia mala et fortunae et corporis ex altera parte ponantur. Ita Cic. in 3. de nat. deor. scripsit.
        </div>

        <div class="line-container" id="Verannius.9">
            <div class="line-character">
                Verannius
            </div>
            Simili fortuna utimur: tuorum plerique sunt hebetes, meorum pauci ingeniosi ac dociles. Proinde ex sententia philosophi nescio cuius, non iniuste magnam mercedem exegerimus ab utrisque: ab ingeniosis quidem, quod multa discunt: ab obtusis, quod multum molestiarum exhibent. Veruntamen communis haec ludimagistrorum calamitas: communia autem toleranter patienda sunt. Ingenium dare sibi nemo potest: sedulitatem et industriam potest quilibet. Quibus de rebus ante meridiem disputasti in gymnasio?
        </div>

        <div class="line-container" id="Musaeus.10">
            <div class="line-character">
                Musaeus
            </div>
            De illustribus.
        </div>

        <div class="line-container" id="Verannius.11">
            <div class="line-character">
                Verannius
            </div>
            Sic reor equidem. De bello Troiano (quae est materia in ore nostro frequentissima) aut de historia, aut de poesi fortasse.
        </div>

        <div class="line-container" id="Musaeus.12">
            <div class="line-character">
                Musaeus
            </div>
            De nullo istorum.
        </div>

        <div class="line-container" id="Verannius.13">
            <div class="line-character">
                Verannius
            </div>
            Quid suspendis me? Quin rem dicis?
        </div>

        <div class="line-container" id="Musaeus.14">
            <div class="line-character">
                Musaeus
            </div>
            Quoniam iuventuti trado literas humaniores, et hac voce nihil contritius, cum tamen eius ratio et subiecta vis nec a doctioribus nonnullis intelligatur, de studiis Humanitatis de industria disserui.
        </div>

        <div class="line-container" id="Verannius.15">
            <div class="line-character">
                Verannius
            </div>
            Prudenter fecisti. Non multi abierunt dies, cum idem inter meos argumentum tractavi.
        </div>

        <div class="line-container" id="Musaeus.16">
            <div class="line-character">
                Musaeus
            </div>
            Munere singulari abs te ornatum me putabo, si disputationis tuae summam quandam,<a href="#footnote.3"><sup>(3)</sup></a> ipsaque capita recensueris.
        </div>

        <div class="line-container" id="Verannius.17">
            <div class="line-character">
                Verannius
            </div>
            Faciam id ego, si tu priore loco sententiarum tuarum conscium me feceris.
        </div>

        <div class="line-container" id="Musaeus.18">
            <div class="line-character">
                Musaeus
            </div>
            Primo triplicem humanitatis significatum statui: post id caussas attuli tres, ob quas haec liberalissima studia isto nomine afficerentur.
        </div>

        <div class="line-container" id="Verannius.19">
            <div class="line-character">
                Verannius
            </div>
            Quid tertio loco ostendisti? Quanquam id opinione praecipio.
        </div>

        <div class="line-container" id="Musaeus.20">
            <div class="line-character">
                Musaeus
            </div>
            Quam late paterent, quas artium facultates ambitu suo includerent. Postremo de iucunditate, utilitate, dignitate eorundem verba feci, et adolescentes ad ea toto pectore complectenda excolendaque inflammavi.
        </div>

        <div class="line-container" id="Verannius.21">
            <div class="line-character">
                Verannius
            </div>
            Debitum tenuisti ordinem, via et ratione processit oratio. Ceterum animi et memoriae caussa rerum propositarum summam mutuo sermone iteremus. Et sicut nautis de re nautica, de ventis ac tempestatibus, agricolis de seminibus et frugibus, militibus de bello et armis audire et colloqui cum voluptate mos est, ita nos de communi professione nostra, deque suavissimis studiis, in quibus uterque iam pridem versamur, vel saepius in colloquium venire delectet.
        </div>

        <div class="line-container" id="Musaeus.22">
            <div class="line-character">
                Musaeus
            </div>
            Bene iudicas. Humanitas igitur in latina lingua idem est, quod natura hominis, quodque ad hominem pertinet, eiusque proprium est: hoc, inquam, totum humanitatis nomine comprehenditur. Sic eos omnem humanitatem exuisse dicimus, qui naturae officia contempserunt, perinde ac si homines se esse quodammodo obliti sint. M. Tullius agens de parricidio, quod a Sexto Roscio filio commissum accusatores mentiebantur: Magna est enim vis humanitatis, inquit, multum valet communio sanguinis, reclamat huiusmodi suspicionibus ipsa natura. Deinde humanitas est, quae a Graecis φιλανθρωπία dicitur, dexteritas quaedam et benevolentia erga omnes nobiscum naturae societate foederatos, prorsus erga omnes homines: morum facilitas et suavitas, lenitas, placabilitas, mansuetudo. Sic Cicero scripsit difficillimam esse societatem gravitatis cum humanitate. Idem laudat nescio quem, qui summam severitatem cum summa humanitate coniunxerit. Sequitur tertia notio, qua capitur pro eruditione et institutione in bonas artes: Graeci παιδείαν vocant. Cicero: Homo non hebes neque inexercitatus, neque communium literarum et politioris humanitatis expers. Et alibi: Omnes artes, quae ad humanitatem pertinent, habent quoddam commune vinculum, et quasi cognatione quadam inter se continentur. Testis item a Gellio adducitur, M. Varro, qui sic usus est hoc verbo, libro rerum humanarum primo. Praxiteles qui propter artificium egregium nemini est paulum modo humaniori ignotus: Humaniori, inquit, non ita ut vulgo dicitur, facili, et tractabili, et benevolo, tametsi rudis literarum sit (hoc enim cum sententia nequaquam conveniret) sed eruditiori doctiorique, qui Praxitelem quis fuerit, et ex libris, et ex historia cognoverit.
        </div>

        <div class="line-container" id="Verannius.23">
            <div class="line-character">
                Verannius
            </div>
            Perspicue diserteque docuisti, quae huic vocabulo notiones subiicerentur. Mea porro opinio est, ab illa prima fluxisse alteram, et ab hac tertiam, Quia enim ad humanitatem, id est, ad naturam hominis vehementer pertinent lenitas, mansuetudo, comitas, idcirco ea communiter humanitatis nomen acceperunt. Certe homines iracundos, agrestes, inurbanos, duros, implacabiles, vix in hominibus, sed in belluis magis numerandos arbitror. Et quoniam, qui istas, de quibus sermo a nobis susceptus est, literas studiose colunt, comes, faciles, tractabiles, iucundi et suaves evadunt, propterea ipsimet eruditioni, ab effectu scilicet, hoc nomen impositum mihi videtur.
        </div>

        <div class="line-container" id="Musaeus.24">
            <div class="line-character">
                Musaeus
            </div>
            Extra controversiam est huius elegantissimae doctrinae alumnos humanitatis laude excellere. Habet enim eam vim ac potestatem, ut quamvis naturam, quodvis ingenium mitescere, mollescere, ac mansuescere cogat: et ut quisque ab ea felicissimus, ita est facillimus atque lenissimus. Testimonium petere possumus ab Ovidio, ingenioso ac pererudito poeta duplex. Primum est.<a href="#footnote.4"><sup>(4)</sup></a><br><br>
            <div class="line-poetry">
                Adde quod ingenuas didicisse fideliter artes,<br>
                Emollit mores, nec sinit esse feros.
            </div><br>
            Alterum.<br><br>
            <div class="line-poetry">
                Artibus ingenuis (quarum tibi maxima cura est)<br>
                Pectora mollescunt, asperitasque fugit.
            </div><br>
            Sit ergo haec prima caussa, cur haec vox ad ingenuas artes significandas sit accommodata. Secundam video a nonnullis afferri, quod nemo fere nisi placabili et mansueta praeditus natura, et ab omni motione feritatis aliena, possit in hanc partem studiorum placidissimam pulcherrimamque incumbere, et eius cupiditate incendi.
        </div>

        <div class="line-container" id="Verannius.25">
            <div class="line-character">
                Verannius
            </div>
            Nec isti ratione sua deest probabilitas: humanas, sive humaniores appellari literas, quando eas fere non nisi humani, id est, lenibus a natura et mansuetis ingeniis ornati homines consectantur. Vel igitur quia faciunt humanos, vel quia non patiuntur nisi humanos, ideo humanitatis nomen sortiuntur.
        </div>

        <div class="line-container" id="Musaeus.26">
            <div class="line-character">
                Musaeus
            </div>
            Adiungam his tertiam ex A. Gellio, apud quem ita scriptum est: Huius enim scientiae cura et disciplina ex universis animantibus una homini data est, idcirco Humanitas appellata est.
        </div>

        <div class="line-container" id="Verannius.27">
            <div class="line-character">
                Verannius
            </div>
            Hoccine Gellius?
        </div>

        <div class="line-container" id="Musaeus.28">
            <div class="line-character">
                Musaeus
            </div>
            Etiam. Sed quod bona cum venia tanti scriptoris liceat mihi dicere, cum neque istarum, neque aliarum artium, ut Mathematicae, Medicinae, Iurisprudentiae, Philosophiae, Theologiae participes sint aliae animantes praeter hominem, si quid haec ratio valeret, eaedem illae quoque quas recensui disciplinas, Humanitatis nomen ferrent.
        </div>

        <div class="line-container" id="Verannius.29">
            <div class="line-character">
                Verannius
            </div>
            Recte argumentationem concludis: non placet haec ultima caussa. Quibus autem finibus, quibus terminis Humanitatem circundas ac circumscribis?
        </div>

        <div class="line-container" id="Musaeus.30">
            <div class="line-character">
                Musaeus
            </div>
            Grammaticis (quo nomine duarum linguarum, Graecae videlicet ac Latinae acerrimum, et admodum late patens studium intelligo) poeticis, oratoriis, historia sive antiquitatis notitia, dialecticis, et morum philosophia. Non quidem his solis, sed his potissimum.
        </div>

        <div class="line-container" id="Verannius.31">
            <div class="line-character">
                Verannius
            </div>
            Multa haec, imo infinita complectuntur.
        </div>

        <div class="line-container" id="Musaeus.32">
            <div class="line-character">
                Musaeus
            </div>
            Nec solum universa, sed singula: quod norunt optime, qui longius discendo progressi sunt.
        </div>

        <div class="line-container" id="Verannius.33">
            <div class="line-character">
                Verannius
            </div>
            Pervenimus ad disputationis tuae quartum caput, quo istorum laudes celebrasti. Si otium superest, quaeso, strictim quaedam repete: non enim te audiendo fatigari possum. Quid enim agam nunc aliud? Aut in quo utilius hunc diem possum consumere?
        </div>

        <div class="line-container" id="Musaeus.34">
            <div class="line-character">
                Musaeus
            </div>
            De laudibus harum literarum puto abs te orationem habitam. Quare tu mihi exponas licet, quibus argumentis earum dignitatem, suavitatem, utilitatem ostenderis: multo enim eruditius elegantiusque id praestitisti quam ego possim.
        </div>

        <div class="line-container" id="Verannius.35">
            <div class="line-character">
                Verannius
            </div>
            Falsus animi es: vituperatoribus enim humanitatis respondi tantum.
        </div>

        <div class="line-container" id="Musaeus.36">
            <div class="line-character">
                Musaeus
            </div>
            Eam ipsam responsionem fuisse laudationem dico: quippe cum studia haec nostra maxime defenduntur, et a contemptu vindicantur, tum maxime commendantur. Incipe Veranni, fac promissa, libera fidem.
        </div>

        <div class="line-container" id="Verannius.37">
            <div class="line-character">
                Verannius
            </div>
            Quoniam premis et acrius instas mihi, accipe: alieno uti nihil moror. Criminationem istorum in quatuor divisam esse partes, et quodammodo quatuor tela in nos iaci animadverto. Hoc genus studiorum leve, inane ac nugatorium ducunt: quod qui profitentur, nequaquam graves difficilesque labores suspiciant. Ex eo deinde haud ita admirabiles utilitates ad Rempub. pervenire censent, cum eius doctores interiore, et singulari eruditione praediti non videantur.
        </div>

        <div class="line-container" id="Musaeus.38">
            <div class="line-character">
                Musaeus
            </div>
            Probe percepi, et quatuor illa, de quibus dixisti, capita accusationis plane video. Aciem igitur tuam contra sic instruxisti, ut munus nostrum et gravissimum, et multis difficultatibus plenum esse, nosque et commodare plurimum civitatibus, et partes nostras sine variis multisque literis tueri neutiquam posse demonstrares.
        </div>

        <div class="line-container" id="Verannius.39">
            <div class="line-character">
                Verannius
            </div>
            Haec ipsa docui Musaee.
        </div>

        <div class="line-container" id="Musaeus.40">
            <div class="line-character">
                Musaeus
            </div>
            Potuitne ergo magis collaudari Humanitas?
        </div>

        <div class="line-container" id="Verannius.41">
            <div class="line-character">
                Verannius
            </div>
            Potuit ab alio me disertiore et doctiore. Tamen cum haec studia mihi famam aliquam celebritatemque in hac urbe peperissent, decere existimavi, ut ipsis vicissim pro virili mea aliquid splendoris conciliarem.
        </div>

        <div class="line-container" id="Musaeus.42">
            <div class="line-character">
                Musaeus
            </div>
            Iure.
        </div>

        <div class="line-container" id="Verannius.43">
            <div class="line-character">
                Verannius
            </div>
            Valde ad nos deformandos movet adversarios, quod non ita praemiis et honoribus aucti conspiciunt in hisce studiis, ut in medicina et iure civili sese collocantes: quae quidem hoc tempore sunt artes duae quaestuosissimae. Nullis in negotiis deliberationibusque arduis consilium nostrum postulatur, non componimus civium controversias, non agimus caussas, nemini salutem damus. Proinde nos arbitrantur tantum versari in figmentis poeticis, quibus auditorum nostrorum animos hilaremus: et in aliquot faciendae ornandaeque orationis praeceptiunculis operam consumere: quaerere quae fuerit mater Hecubae, quid cantent Sirenes, quot remiges Ulysses habuerit: Aeneas a navi egrediens, utro pede Italiam tetigerit prius: Anacreon vinosior an libidinosior. Homerus an Hesiodus antiquior fuerit. Hanc esse eruditionem nostram: quae neque si adsit, ullum emolumentum, neque si absit, ullum detrimentum communi generet: dialecticen, physicen, philosophiam moralem maximas utilitates parere aiunt, idque ipsum verbis docent.
        </div>

        <div class="line-container" id="Musaeus.44">
            <div class="line-character">
                Musaeus
            </div>
            Audire gestio confutationem tuam.
        </div>

        <div class="line-container" id="Verannius.45">
            <div class="line-character">
                Verannius
            </div>
            Etiamsi assentiremur hoc vobis, inquam, nihil nos ipsi poeticas fabulas, et orationis perpoliendae praecepta tradere, non liceret tamen concludere, hanc nostram doctrinam quiddam inane, et ad puerorum tantummodo aures animosque demulcendos idoneum esse, nec ullum artibus nostris cum Philosophia commercium intercedere. Non sunt enim otiosorum hominum commenta duntaxat istae poetarum fabulae, ut vos calumniamini: quin tanquam integumenta omnem liberalibus ingeniis decoram cognitionem, sapientiamque omnem complectuntur. Nunquamne illud Maximi Tyrii legistis? Quid aliud est poetica, inquit, quam philosophia, tempore quidem vetusta, compositione metrica, sententiis mythologica, ac fabularum involucro tecta? Plato et Aristoteles quam studiose Homerum legerunt? Quam saepe eius testimoniis ad res suas confirmandas usi sunt? Ipse Plato poetas modo sapientiae patres ac duces, modo Deorum interpretes, modo Deorum filios appellat. Cum igitur poetas interpretamur, sementem quodammodo virtutis atque doctrinae facimus. Cum autem quo pacto apte, distincte, ornate, copiose, planeque oratorie loquendum sit praecipimus, ea docemus, quae semper in omni libera civitate, beneque instituta, et optimis temperata legibus Repub. plurimum valuerunt. Quis ignorat vim eloquentiae, quantumque ipsi a sapientibus semper tributum sit? Legite quae a Crasso in 1. et ab Antonio in 2. de oratore gravissime sapientissimeque dicuntur, et a nobis eius facultatis artificium petendum intelligite. Quod si haec duo tantum tractaremus, et hoc solum a nobis postularetur, tamen nec levibus in rebus industriam nostram exerceri, nec parum nos prodesse hominum societati iure affirmaremus. Nunc attendite paulisper, quantum opinione vestra aberretis, et quantopere fallat vos sententia. Nulla est ars ingenuo apta homini, cuius non aliqua cognitione imbutum esse oporteat eum, qui cum laude hoc munus velit administrare. Alii eos volvunt et tractant scriptores, quorum uno aliquo genere disputatio continetur. In libris quippe dialecticorum, physicorum, medicorum, iurisconsultorum haud fere invenias, cuius intelligentiam non ex illis ipsis, de quibus inscripti conscriptique sunt artibus petere queas. Nobis ii sunt explicandi libri, qui cum a viris omni scientia instructissimis confecti sint, ipsi quoque innumerabiles locos ex omni disciplina depromptos habent. Caeteri si unam illam artem tenent quam docent, aliarum sint omnino imperiti, atque rudes, existimantur tamen munus suum praestare posse: nec medico vitio datum est nescire leges, aut iurisperito ignorare medicinam, aut astrorum rationem: nos uni sumus, quibus omnis illa artium magnarum liberaliumque varietas non pertractanda quidem ac pernoscenda penitus, sed degustanda certe et delibanda est necessario. Ite nunc, nullamque eximiam in Humanitatis doctoribus scientiam inesse blaterate. Pergite iam in odium contemptumque nos trahere, ut qui nullo commodo simus Reipub. qui nullos labores perferamus, quique nugas tantum venditemus. Fateor me brevem fuisse. Atque hoc ideo, quod non desunt,<a href="#footnote.5"><sup>(5)</sup></a> qui de hoc argumento vos plura et melius doceant. Haec Musaee, capita sunt defensionis meae.
        </div>

        <div class="line-container" id="Musaeus.46">
            <div class="line-character">
                Musaeus
            </div>
            Nisi me domum revocarent negotia, pluribus tecum agerem: nascetur alia occasio. Vale.
        </div>

        <div class="line-container" id="Verannius.47">
            <div class="line-character">
                Verannius
            </div>
            Mi Musaee, tu quoque.
        </div>

        <div class="footnote" id="footnote.1">
            <a href="#Verannius.1">(1)</a> <i>studia politiōris hūmānitātis:</i> Cic. vocat artes, quae ad humanitatem pertinent. Praeterea, artes, quibus puerilis aetas ad humanitatem informari solet. Item politiorem humanitatem, et virum humanitate politum. Docti saepenumero studia humanitatis, liberalia, optimarum artium studia, liberalem, ingenuam doctrinam, artes ingenuas appellant.
        </div>

        <div class="footnote" id="footnote.2">
            <a href="#Musaeus.4">(2)</a> <i>davus sum, nōn oedipus:</i> Ita servus apud Terent And. cum senex obscurius, et quasi aenigmata loqui videretur, ut proinde opus esset aliquo Oedipo. Notum est aenigma apud Thebas a Sphinge propositum de eo quod mane quatuor pedibus incederet, meridie duobus, vesperi tribus, quod quidem Oedipus dissolvit. Plaut. Poenulo.<br><br>
            <div class="line-poetry">
                Nam isti quidem hercle orationi Oedipo<br>
                Contectore opus est, qui sphingi interpres fuit.
            </div>
        </div>

        <div class="footnote" id="footnote.3">
            <a href="#Musaeus.16">(3)</a> <i>summam quandam:</i> ἀνακεφαλαιοῦν Graecis est breviter, summatim, rem in summa quadam repetere, capitulatim, seu per capita iterare ante dicta. In scientia numerorum est in summam colligere ac redigere. ἀνακεφαλαίωσις est summaria repetitio. Sic potius dicam, quam recapitulatio, et saepe utar libentius duabus aut tribus vocibus aut latinis, aut latinioribus, quam una inquinata, et veteribus inaudita: modo obscurus ne fiam. Nam si quid ego iudico, praestat barbare loqui, quam obscure loqui. Obscuritas autem aliquando dicentis, aliquando audientis culpa contingit.
        </div>

        <div class="footnote" id="footnote.4">
            <a href="#Musaeus.24">(4)</a> <i>adde quod ingenuas:</i> Cic. ad Q. F. lib. 1. epist. 1. Cuius natura talis est, ut etiam sine doctrina videatur moderata esse potuisse: ea autem adhibita doctrina est, quae vel vitiosissimam naturam excolere possit. Similis sententia extat apud Plat. in extremo tertio de Repub.
        </div>

        <div class="footnote" id="footnote.5">
            <a href="#Verannius.45">(5)</a> <i>quod nōn dēsunt:</i> Agminis nostri duces et Imperatores, Victorii, Mureti. Sigonii, Amasaei, quod sciam, de studiis Humanitatis luculentissimas orationes reliquerunt, quae calumniatoribus ora obstruere, et ad funem reducendum eos cogere poterunt. Nos e Mureto quaedam saltuatim decerpsimus.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>