---
title: Progymnasmata Latinitatis - Prōgymnasma Trīcēsimum Sextum
subtitle: Frūstrātiō Petītī Ātrāmentī
type: Colloquium
author: Pontanus
topic: School Supplies, Refusal, Selfishness
difficulty: Easy
sequence: 36
character_count: 2
permalink: /pontanus/progymnasmata-liber-primus-progymnasma-trigesimum-sextum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Simplicius, Zephērīnus
        </div>

        <div class="line-container" id="Simplicius.1">
            <div class="line-character">
                Simplicius
            </div>
            Māgnum apud mē beneficium pōneret, quī pauxillum ātrāmentī in vāsculum hoc meum, cuius <a href="#note-1"
                class="annotation-link">līnteolum</a> paene exāruit, īnfundere dē suō dignārētur. Sī <a href="#note-1"
                class="annotation-link">gossȳpium, aut tōmentum</a> imposuissem, et calamōs intingendō corrūpissem, et
            iam prīdem ātrāmentō caruissem. Tū Zephērīne, quoniam circumferēs ātrāmentārium īnstar lampadis, aut
            mortāriī vāstum et amplum, nē dēnegēs mihi <a href="#note-2" class="annotation-link">ad incitās redactō</a>
            quam summissē petō stīpem, seu eleēmosȳnam.
        </div>

        <div class="line-container" id="Zepherinus.2">
            <div class="line-character">
                Zephērīnus
            </div>
            Vix quārta pars hōrae praeteriit, cum alius īdem quoque mē popōscit: et dedī. Nunc sī tibi similiter
            dederō, veniet tertius, deinde quārtus, deinde quīntus, et ita mē exarmābitis omnīnō, et mendīcitātem mihi
            offerētis.
        </div>

        <div class="line-container" id="Simplicius.3">
            <div class="line-character">
                Simplicius
            </div>
            Nōn venient, interpōnō fidem meam.
        </div>

        <div class="line-container" id="Zepherinus.4">
            <div class="line-character">
                Zephērīnus
            </div>
            Quī scīs?
        </div>

        <div class="line-container" id="Simplicius.5">
            <div class="line-character">
                Simplicius
            </div>
            Vīdī cum intingerent calamōs, referre eōs ex ātrāmentāriōlīs madidissimōs.
        </div>

        <div class="line-container" id="Zepherinus.6">
            <div class="line-character">
                Zephērīnus
            </div>
            Quīn aquam īnfundis?
        </div>

        <div class="line-container" id="Simplicius.7">
            <div class="line-character">
                Simplicius
            </div>
            Exeundum esset ē scholā, currendumque ad fontem in forum propter sex septem aquae guttulās.
        </div>

        <div class="line-container" id="Zepherinus.8">
            <div class="line-character">
                Zephērīnus
            </div>
            Īnspue.
        </div>

        <div class="line-container" id="Simplicius.9">
            <div class="line-character">
                Simplicius
            </div>
            Linguam nimis siccam gerō. Dā sī quid dās: et <a href="#note-3" class="annotation-link">sī vīs dare bis, dā
                citō semel</a>.
        </div>

        <div class="line-container" id="Zepherinus.10">
            <div class="line-character">
                Zephērīnus
            </div>
            Ī, alium quercum excute, aliunde exōrā quō indigēs: ātrāmentum hoc mihi coxī, nōn tibi.
        </div>

        <div class="line-container" id="Simplicius.11">
            <div class="line-character">
                Simplicius
            </div>
            Saltem dā mūtuum, sī nōn vīs grātuītō, rem tantillam.
        </div>

        <div class="line-container" id="Zepherinus.12">
            <div class="line-character">
                Zephērīnus
            </div>
            Pergisne aurēs tundere? Abī hinc.
        </div>

        <div class="line-container" id="Simplicius.13">
            <div class="line-character">
                Simplicius
            </div>
            Aliquandō tū etiam egēbis aliquō: tum accēditō ad Simplīcium, pār parī referet. Spectāte huius Zephērīnī
            īnhūmānitātem et avāritiam. Ego tē prō istīs factīs mactābō īnfortūniō.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>GOSSȲPIUM AUT TŌMENTUM:</strong> Gossȳpium expōnitur, <i>Baumwoll</i>. Tōmentum appellātum, quod
                    aut in fīlō, aut in tēlā tumeat. Isid. lib. 19 cap. 27. Lāna brevis forpicibus dēsecta, aut in polīendō ā
                    fullōne dē pannīs rudibus, aut interpolātīs dēducta, quā īnfarciuntur culcitae quālescunque.
                    Nomenclāt. Suet. in Tiberiō, cap. 54. <i>Drūsō autem alimenta adeō subducta, ut tōmentum ē culcitā
                        tentāverit mandere.</i> Ἀτέμνω dēdūcitur, <i>incīdō</i>.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>AD INCITĀS REDACTŌ:</strong> Plaut. Trīnum. <i>Hem hic cuius est (ager) ut ad incitās redāctus?</i>
                    Īdem Poenul. <i>Tace modo, prōfectō ad incitās lenonem redīget.</i> Dē hīs dīcī solitum, quōs extrēma
                    premit egestās: <i>incita</i> enim prō egestāte pōnitur. Nōnius.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>SĪ VĪS DARE BIS:</strong> Prōverbium: <i>bis dat, quī citō dat</i>. Quōmodō? Quī alterō tantō
                    grātius est. Extat hāc dē rē epigramma graecum Lūciānī, quod Ausōnius in hunc modum reddidit latīnum:
                    <blockquote>
                        Grātia quae tarda est, ingrāta est: grātia namque<br>
                        Cum fierī properat, grātia grāta magis.
                    </blockquote>
                    Aliter:
                    <blockquote>
                        Sī bene quid faciās, faciās citō, nam citō factum<br>
                        Grātum erit. Ingrātum grātia tarda facit.
                    </blockquote>
                    Et nostrum:
                    <blockquote>
                        Dulcior est multō cita grātia: tardior autem<br>
                        Interit, et dīcī grātia nōn poterit.
                    </blockquote>
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>