---
title: Progymnasmata Latinitatis - Prōgymnasma Decimum Octāvum
subtitle: Īdem Argūmentum
type: Colloquium
author: Pontanus
topic: Play Request (continued), Persuasion, Weather
difficulty: Moderate
sequence: 18
character_count: 2
permalink: /pontanus/progymnasmata-liber-primus-progymnasma-decimum-octavum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Philippus, Magister
        </div>

        <div class="line-container" id="Philippus.1">
            <div class="line-character">
                Philippus
            </div>
            In memoriā mihi est, commendāsse tē aliquotiēns nōbīs requiētem et ōtium ā continuātīs studiōrum occupātiōnibus, cum, haud sciō ex quō poētā, versiculum illum recitārēs: <a href="#note-1" class="annotation-link"><i>Interpōne tuīs interdum gaudia cūrīs</i></a>.
        </div>

        <div class="line-container" id="Magister.2">
            <div class="line-character">
                Magister
            </div>
            Optimum est: vellem perinde fīxissēs animō tuō alia permulta, quae nōn semel dē mē audīvistis.
        </div>

        <div class="line-container" id="Philippus.3">
            <div class="line-character">
                Philippus
            </div>
            Compāctō ad tē veniō.
        </div>

        <div class="line-container" id="Magister.4">
            <div class="line-character">
                Magister
            </div>
            Quāpropter venīs?
        </div>

        <div class="line-container" id="Philippus.5">
            <div class="line-character">
                Philippus
            </div>
            Ut quidpiam abs tē auferam.
        </div>

        <div class="line-container" id="Magister.6">
            <div class="line-character">
                Magister
            </div>
            Ut aliquid auferās? Hem. Ergō fūrātum hūc vēnistī, quantum intellegō. Scīn' quōmodo sē tibi rēs habet? Tūte auferāris faxō, cum tē in manifēstō facinore dēprehēnsum, lōrīs <a href="#note-2" class="annotation-link">adeō benīgnē</a> cooperuerō, ut vestīgium facere nōn possīs.
        </div>

        <div class="line-container" id="Philippus.7">
            <div class="line-character">
                Philippus
            </div>
            Rīdiculāria nihil moror: aliō, et interiōre significātū hoc verbum cēpī: quod praetervectum est mentem tuam.
        </div>

        <div class="line-container" id="Magister.8">
            <div class="line-character">
                Magister
            </div>
            Impetrābundus, ut sīc dīcam, ingressus es.
        </div>

        <div class="line-container" id="Philippus.9">
            <div class="line-character">
                Philippus
            </div>
            Facultātem lūdendī ut abs tē impetrārem, ideō hūc aditum tulī.
        </div>

        <div class="line-container" id="Magister.10">
            <div class="line-character">
                Magister
            </div>
            Mōrem antīquum atque ingenium hīc adolēscēns obtinet: magis dē lūdō et somnō, quam Alexander Macedō dē orbe terrārum sub imperium subiungendō cōgitat. Cum diēs status vēnerit, tum lūdēs ad lassitūdinem, contrādīcente nēmine.
        </div>

        <div class="line-container" id="Philippus.11">
            <div class="line-character">
                Philippus
            </div>
            Mī Praeceptor, sine nōs lūsitāre secundum merīdiem.
        </div>

        <div class="line-container" id="Magister.12">
            <div class="line-character">
                Magister
            </div>
            Nōn sinō, neque tū istam rem in spē aliquā habueris.
        </div>

        <div class="line-container" id="Philippus.13">
            <div class="line-character">
                Philippus
            </div>
            Quāre tam praefractē recūsās?
        </div>

        <div class="line-container" id="Magister.14">
            <div class="line-character">
                Magister
            </div>
            Quod vōs similiter satis praefractē indīligentēs, et ignāvī estis.
        </div>

        <div class="line-container" id="Philippus.15">
            <div class="line-character">
                Philippus
            </div>
            Immō certē dīligentēs.
        </div>

        <div class="line-container" id="Magister.16">
            <div class="line-character">
                Magister
            </div>
            Quam inīquē comparātum est, ut nēmō umquam libenter sēmētipsum fateātur malum? Omnēs sēsē amant.
        </div>

        <div class="line-container" id="Philippus.17">
            <div class="line-character">
                Philippus
            </div>
            Dē reliquō sentiēs nōs quam studiōsissimōs.
        </div>

        <div class="line-container" id="Magister.18">
            <div class="line-character">
                Magister
            </div>
            <a href="#note-3" class="annotation-link">Quod prōmittunt puerī, in ventō et rapidā scrībere oportet aquā</a>.
        </div>

        <div class="line-container" id="Philippus.19">
            <div class="line-character">
                Philippus
            </div>
            Obsecrāmus (nam ego tōtīus scholae persōnam recēpī) nē tē hodiē inexōrābilem praebēās.
        </div>

        <div class="line-container" id="Magister.20">
            <div class="line-character">
                Magister
            </div>
            Rēs dē compāctō geritur, quod sentiēbam equidem ā prīncipiō. Āctum agis, abī. Tempus discendī, tempus lūdendī.
        </div>

        <div class="line-container" id="Philippus.21">
            <div class="line-character">
                Philippus
            </div>
            Hodiē <a href="#note-4" class="annotation-link">sūdum</a> ad dēambulandum per <a href="#note-5" class="annotation-link">amoena campōrum</a>, et umbrōsa vallium nōs invītat, quā commoditāte hoc tōtō mēnse caruimus: quippe cum in singulōs paene diēs pluviam tolerāverīmus. Opprimenda vidētur quae praeter spem obvenit occāsiō.
        </div>

        <div class="line-container" id="Magister.22">
            <div class="line-character">
                Magister
            </div>
            Nōn moriēminī, Philippe, hāc quidem dē caussā, sī lūsiōnem dīfferātis in perend inum.
        </div>

        <div class="line-container" id="Philippus.23">
            <div class="line-character">
                Philippus
            </div>
            Sed sī rūrsum cadant pluviae, et cōgāmur domī resīdēre, tanquam sī datī sīmus in carcerem?
        </div>

        <div class="line-container" id="Magister.24">
            <div class="line-character">
                Magister
            </div>
            Tum vōs indīgnissimē vexātōs praedicābunt etiam ipsī lapidēs. Licet domī quoque sub tēctō, et sēcūrius lūdere.
        </div>

        <div class="line-container" id="Philippus.25">
            <div class="line-character">
                Philippus
            </div>
            Licet sānē quidem, at forīs sub diō longē iūcundius: ubī certāmus cursibus in stadiō, ut Olympiōnicae, et vēnātiōnēs īnstituimus, aliaque dēlectāmenta, quae praesēns saepe vīdistī.
        </div>

        <div class="line-container" id="Magister.26">
            <div class="line-character">
                Magister
            </div>
            Ō importūnum flagitātōrem. Sit potestās ambulandī forās, et lūdendī. Dīcite Hypodīdascalō verbīs meīs, utī vōs prōsequātur, prōspiciatque sēdulō, nē quid posteā querimōniārum ad mē dēferātur.
        </div>

        <div class="line-container" id="Philippus.27">
            <div class="line-character">
                Philippus
            </div>
            Deus det tibi, Praeceptor integerrimē, quidquid volēs.
        </div>

        <div class="annotations">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>INTERPŌNE TUĪS INTERDUM:</strong> <i>Danda est remissiō animīs, meliōrēs ācriōrēsque requiētī surgent. ut fertīlibus agrīs nōn est imperandum: citō enim exhauriet illōs numquam intermissa faecunditās: ita animōrum impetus assiduus labor frangit. Vīrēs recipient paullum resolūtī et remissī. Nāscitur ex assiduītāte labōrum animōrum hebetātiō quaedam et languor.</i> Lege cap.15. Senecae dē Trānquill. animī.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>ADEŌ BENĪGNĒ:</strong> Ūsum quendam reconditum et ēlegantem huius adverbiī, cum vidēlicet eī, quī nōbīs aliquid offert, significāre volumus, grātiam quidem ipsī habēre nōs, sed tamen eius dōnō nolle ūtī, explicat Mūret. ex Hōrat. annot āt. in Eunuch. Terent.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>IN VENTŌ ET RAPIDĀ:</strong> Locus erit in prōmissīs, et rēbus incōnstantibus, quae nihil habent firmitātis. Graecī ἐς τέφραν γράφειν <i>in cinere scrībere</i>. Nam et cinis ā ventō facile dispellitur, et commissa nōn retinet. Contrārium est, <i>in mente īnsculpere</i>, quod Cicerō saepius, et Graecī dīcunt γράφειν ἐν φρεσίν. Aeschyl. Prōmētheō. ἐγγράφου σὺ μνήμοσιν δέλτοις φρενῶν. <i>Īnscrībe tabulīs mentis memoris</i>. Vidē scholiastēn ibidem. Terent. Andr. <i>etiam nunc mihi scrīpta illa dicta sunt in animō Chrӯsidis</i>. Victor. lib.9. cap.13. Sed dē superiōre locūtiōne pergāmus dīcere. Catull. ad Ōrtālum. <i>Nē tua dicta vagīs nēquīquam crēdita ventīs Ēfflūxisse meō forte putēs animō.</i> Tibull. ēleg.5. lib.1. <i>Haec mihi fingēbam, quae nunc Caurusque Notusque Iactat odōrātōs vōta per Armeniōs.</i> Lūcrēt. lib.4. <i>Tū fac nē ventīs verba profundam.</i> Virgil. Aeneid. 9. <i>Sed aurae omnia discerpunt, et nubibus irrita dōnant.</i>
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>SŪDUM:</strong> Sine ūdō, caelum serēnum, sine nūbibus, aut certē nōn pluvium. Nōnius. <i>Sūdum dīcitur quasi sēmiūdum, ut est āēr post pluviās, serēnus et liquidus.</i> Cicer. ad Tīrōnem lib.16. <i>Hōrologium mittam et librōs, sī erit sūdum.</i> Plaut. Mīlite: <i>Cūrāte ut splendor meō sit clypeō clārior, Quam sōlis radiī esse, ōlim cum sūdum est, solent.</i> Īdem Rud. <i>Quīn pertegāmus vīllam dum sūdum est.</i> Virg. 8. Aeneid. <i>Arma inter nūbēs caelī regiōne serēnā, per sūdum rutilāre vident.</i> Omittant ergō adolēscentēs dīcere: <i>est pulchrum tempus, est bona aura, iam splendet sōl</i>, similēsque modōs inquinātissimōs.
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>AMOENA CAMPŌRUM:</strong> Graecī substantīvum patriō cāsū solent efferre σπουδαῖα τῶν πραγμάτων, μεγάλα τῶν ξύλων, οἱ σοφοὶ τῶν ἀνδρῶν, αἱ πλεῖσται τῶν πόλεων. Huiusmodī apud Poētās quam plūrima. Virgil.1. Aeneid. <i>Mīrātur portās, strepitumque et strāta viārum</i>, prō, <i>strātās viās</i>. Sīc Lūcrēt. lib. 1. <i>Strātaque iam vulgī pedibus dētrīta viārum, saxea cōnspicimus.</i> Īdem, <i>clausa, opāca domōrum, rāra viārum</i>, ut Virg. <i>angusta viārum</i>. Apud Hōrat. <i>amāra cūrārum, vāna rērum, abdit a rērum</i>. Apuleius ūnō locō habet haec omnia: <i>ardua montium, lūbrica vallium, roscida cespitum, glebōsa campōrum</i>. Plīnius dīxit, <i>ōvōrum oblonga</i>, et <i>nigrae lānārum</i>, cap. 48. lib. 8. Līvius, <i>subita rērum, incerta cāsuum</i>. Vidēs Latīnīs adiectīvum mūtārī in genus neutrum? Idque plānē perpetuum est.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>