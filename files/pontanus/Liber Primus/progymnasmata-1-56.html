---
title: Progymnasmata Latinitatis - Prōgymnasma Quīnquāgēsimum Sextum
subtitle: Virtūs in Tenerīs
type: Colloquium
author: Pontanus
topic: Education, Parenting, Early Childhood, Character
difficulty: Moderate
sequence: 56
character_count: 2
permalink: /pontanus/progymnasma-quinquagesimum-sextum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Parēns, Lūdimagister
        </div>

        <div class="line-container" id="Parens.1">
            <div class="line-character">
                Parēns
            </div>
            <a href="#footnote.1"><sup>(1)</sup></a>Operae pretium factūrum mē crēdidī, sī aliquandō interrogārem
            tē, utī sē dārent initia, quantumque prōficeret meus Laurentiolus.
        </div>

        <div class="line-container" id="Ludimagister.2">
            <div class="line-character">
                Lūdimagister
            </div>
            Est cūr Deō grātiās agās: mīrandum in modum prōcedit in litterīs.
        </div>

        <div class="line-container" id="Parens.3">
            <div class="line-character">
                Parēns
            </div>
            Iam hūc accessum, et hoc abs tē audītum gaudeō, tibīque secundum Deum agō grātiās singulārēs propter tuam
            dīligentiam.
        </div>

        <div class="line-container" id="Ludimagister.4">
            <div class="line-character">
                Lūdimagister
            </div>
            Similēs illīus utinam essent omnēs. Vērum aliōs plērōsque minīs, et ictibus aegrē prōmoveō ad discendum
            quōmodōcunque: iste tantum laudibus alitur, nihilque peius timet quam dedecus. Quod sī quandō in
            concertātiōnibus frangitur (quod perquam rārō contingit) <a href="#footnote.2"><sup>(2)</sup></a>plōrat
                tanquam sī parentem āmīsisset. Excellentī inprīmīs est <a href="#footnote.3"><sup>(3)</sup></a>memoriā:
                nam cum facile percipit quae audit et legit, tum fīdēliter continet. Quid multīs <a href="#footnote.4"
                ><sup>(4)</sup></a>dūcit classem suam: et cum tempus aderit ad scholam superiōrem ascendendī, aut
            prīmus, aut ā prīmō proximus est ascēnsūrus.
        </div>

        <div class="line-container" id="Parens.5">
            <div class="line-character">
                Parēns
            </div>
            Dē mōribus quid spērem?
        </div>

        <div class="line-container" id="Ludimagister.6">
            <div class="line-character">
                Lūdimagister
            </div>
            Nōn minōra. Pius omnīnō puerulus est: Catēchismum memoriā tenet ut nōmen suum: Rōsārium sēcum assiduē, et in
            sinū semper libellum precātiōnum gestat: cum in templum venīmus, quiētissimus est, Deumque precibus colit
            quam religiōsissimē: quīn et in lūdō nēmō ipsō tranquillior, nēmō ad pārendum promptior. Aureum genuistī
            fīlium. Precāre nūmen caeleste, utī sospitem annōs iuvenīlēs cōnficere patiātur: māgnam utique et clāram
            Reīpūblicae lampādem accenderis.
        </div>

        <div class="line-container" id="Parens.7">
            <div class="line-character">
                Parēns
            </div>
            Vix sum apud mē prae gaudiō. Īnsiste mihi puerum ērudīre, sīcut facis: et scītō tē ob hoc ut frātrem fore
            mihi in medullīs. <a href="#footnote.5"><sup>(5)</sup></a>Malō enim prōrsus carēre līberīs, quam eōs
            nōn habēre quam praestantissimōs: quālēs tuā fīdēlī operā mē vīsūrum spērō.
        </div>

        <div class="line-container" id="Ludimagister.8">
            <div class="line-character">
                Lūdimagister
            </div>
            Deus vōtīs tuīs optātīsque quam cumulātissimē respondeat.
        </div>

        <div class="footnote" id="footnote.1">
            <a href="#Parens.1">(1)</a> <i>operae pretium factūrum:</i> Reprehendit Plūtarchus parentēs, quī postquam fīliōs suōs paedagōgīs magistrīsque commendārunt, ipsī quid discātur, neque inspiciunt umquam, neque audīre cūrant. Nōn enim oportēbat in mercēnāriī voluntāte spem omnem collocāre, quī et ipse māiōrem dīligentiam puerīs īnstituendīs erat impēnsūrus, sī identidem suī sibi mūneris ratiōnem reddendam fore sentīret. Affert deinde illud equisōnīs: nihil esse quod perindē sagināret equum, atque oculus Rēgis. Dē līb. ēducand.
        </div>

        <div class="footnote" id="footnote.2">
            <a href="#Ludimagister.4">(2)</a> <i>plōrat tanquam sī:</i> <i>Mihi ille dētur puer, quem laus excitet, quem glōria iuvet, quī victus fleat. Hic erit alendus ambitū, hunc mordēbit obiūrgātiō, hunc honor excitābit, in hoc dēsidiam numquam verēbor.</i> Quintīl. lib.1. cap.3.
        </div>

        <div class="footnote" id="footnote.3">
            <a href="#Ludimagister.4">(3)</a> <i>cum facile percipit:</i> Quīntiliānus lib.1. cap.3. <i>Ingeniī signum in parvīs praecipuum memoria est. Eius duplex virtūs: facile percipere, et fīdēliter continēre.</i>
        </div>

        <div class="footnote" id="footnote.4">
            <a href="#Ludimagister.4">(4)</a> <i>dūcit classem:</i> Quīntiliānī est. Idem prōrsus quod, <i>suī ōrdinis prīmus est</i>: nam <i>classem</i> hīc prō ūnā quidam puerōrum sedentium seriē ūsurpāvit. Simile, <i>dūcit familiam</i>, quod in dialog. secundum explīcāvimus.
        </div>

        <div class="footnote" id="footnote.5">
            <a href="#Parens.7">(5)</a> <i>carēre līberīs:</i> Līberōs vōce multitūdinis prō ūnicō fīliō fīliāve dīxisse antīquōs ōrātōrēs, hist. poētās, cōnfīrmat Gellius lib.2. cap.13. Cicerō quidem 1. Philipp. <i>Pāx dēnique per eum (Antōnium) et per līberōs eius cum praestantissimīs cīvibus cōnfīrmāta est.</i> Habēbat Antōnius duōs fīliōs, ex Q. Fabyā, cōgnōmine Bambaliōnis, lībertīnī hominis fīliā susceptōs. Sed dē ūnō hīc sermō est, quem ōrāt. 2. <i>puerum nōbilem, Bambaliōnis nepōtem</i> nōminat. Ipsēmet Cicer. īnfrā dēclārat apertē, sē dē ūnō duntaxat locūtum. <i>Reīpūblicae tuus parvus fīlius in Capitōlium ā tē missus, pācis obses fuit.</i> Prō lēge Mānil. cum dē fīliā M. Antōniī, quī fuit avus huius Antōniī, loquerētur, etiam <i>līberōs</i> dīxit, ut Terent. Hecyrā. <i>Quī illum dēcrēvērunt dignum, suōs cuī līberōs committērent</i>, cum loquātur dē ūnicā fīliā. Et Heaut. Chrēmēs Menēdēmō, cuī ūnicus fīlius Clīnia: <i>Ingeniō tē esse in līberōs lēnī putō.</i> Et Virg.10. Aeneid. similiter ūsus est vōce, <i>nātīs</i>, prō ūnō tantum. <i>Argentī atque aurī memorās quae multa talenta, Gnātīs parce tuīs.</i> Vide Servium. Apud Iūrecōs. <i>Līberōrum appellātiōne nepōtēs, pronepōtēs, abnepōtēs, trīnepōtēs quoque continentur.</i> Crīnit. lib.15. cap.8.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>