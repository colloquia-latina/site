---
title: Progymnasmata Latinitatis - Prōgymnasma Sexāgēsimum Prīmum
subtitle: Recitātiō
type: Colloquium
author: Pontanus
topic: Education, Recitation, Memory, Cheating
difficulty: Moderate
sequence: "061"
character_count: 2
permalink: /pontanus/progymnasma-sexagesimum-primum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Discipulus
        </div>

        <div class="line-container" id="Magister.1">
            <div class="line-character">
                Magister
            </div>
            Heus Andreā, comprehendistine memoriā, quam hesternō vespere explānāvī epistolam?
        </div>

        <div class="line-container" id="Discipulus.2">
            <div class="line-character">
                Discipulus
            </div>
            Vērō, comprehendī.
        </div>

        <div class="line-container" id="Magister.3">
            <div class="line-character">
                Magister
            </div>
            Quod fēlīx sit, claude librum, et recitā distinctē, clārā vōce.
        </div>

        <div class="line-container" id="Discipulus.4">
            <div class="line-character">
                Discipulus
            </div>
            Tullius Terentiae suae, et pater Tulliolae duābus animīs suīs: et Cicerō mātrī optimae ac suāvissimae sorōrī
            S.P.D. Sī vōs valētis, nōs valēmus. Vestrum iam cōnsilium est, nōn sōlum meum, quid sit vōbīs faciendum.
        </div>

        <div class="line-container" id="Magister.5">
            <div class="line-character">
                Magister
            </div>
            Altiōre vōce, ut omnēs exaudiant. Date vacuās aurēs puerī.
        </div>

        <div class="line-container" id="Discipulus.6">
            <div class="line-character">
                Discipulus
            </div>
            Sī ille Rōmam modestē ventūrus est, rēctē in praesentiā domī esse potestis, etc.
        </div>

        <div class="line-container" id="Magister.7">
            <div class="line-character">
                Magister
            </div>
            Andreā, Andreā, nae tū male hanc tam bellam epistolam memoriā sēpsistī atque custōdīstī.
        </div>

        <div class="line-container" id="Discipulus.8">
            <div class="line-character">
                Discipulus
            </div>
            Rēverā domī tenēbam perfectissimē.
        </div>

        <div class="line-container" id="Magister.9">
            <div class="line-character">
                Magister
            </div>
            Ō, tibi ego ut crēdam? Identidem inspiciēbās librum, et verba fūrābāris. Antīquum obtinēbās.
        </div>

        <div class="line-container" id="Discipulus.10">
            <div class="line-character">
                Discipulus
            </div>
            Bis tantummodo, summum ter.
        </div>

        <div class="line-container" id="Magister.11">
            <div class="line-character">
                Magister
            </div>
            Et mentīrī nōn verēris? Quotiēs clāmāvī, claude, claude? Quam saepe insuper ōrdinem verbōrum commūtābās,
            priōra posterius, posteriōra prius prōnūntiandō? Et aliquandō tua prō Cicerōnis, scortea prō aureīs vidēlicet
            substituēbās. Frequenter praetereā vōcēs iam dictās repetēbās, et denuō quasi dēglūtiēbās: ut interim possēs
            aut ipse librum aperīre aliquantum, aut vīcīnōrum aliquis suggerendō haerentem tē in salebrīs expedīret; quod
            et nunc, et aliās sollicitē praestitit Bernardulus. Abs tē nē mihi hanc afferrī fallāciam? Nōvī ego artēs
            puerōrum ad unguem omnēs. Senex sum, et senī verba dare difficile est.
        </div>

        <div class="line-container" id="Discipulus.12">
            <div class="line-character">
                Discipulus
            </div>
            Fuit nimium longa epistola, nequīvī tōtam ēdiscere.
        </div>

        <div class="line-container" id="Magister.13">
            <div class="line-character">
                Magister
            </div>
            Ecce, iam iam assevērābās, domī tē perfectē memoriter eam complexum. Itane tandem? Tū ex ūnō ōre calidum et
            frīgidum? Et aliud stāns, aliud sedēns? Cūr nōn ingenuē fassus es tē nescīre?
        </div>

        <div class="line-container" id="Discipulus.14">
            <div class="line-character">
                Discipulus
            </div>
            Virgae mē terruērunt.
        </div>

        <div class="line-container" id="Magister.15">
            <div class="line-character">
                Magister
            </div>
            Īnfēlīx puer, hoc magis prō commeritā noxiā tē castīgābō virgārum verberibus, quia lūdificāstī mē, et ad
            socordiae vitium vānitātis culpam addidistī.
        </div>

        <div class="line-container" id="Discipulus.16">
            <div class="line-character">
                Discipulus
            </div>
            Volēbam mihi cōnsulere.
        </div>

        <div class="line-container" id="Magister.17">
            <div class="line-character">
                Magister
            </div>
            Nōn cōnsulit, sed nocet sibi, quī sīc recitat.
        </div>

        <div class="line-container" id="Discipulus.18">
            <div class="line-character">
                Discipulus
            </div>
            Ego aliō intellectū hoc verbī dīxeram: poenam parātam effugere studuī.
        </div>

        <div class="line-container" id="Magister.19">
            <div class="line-character">
                Magister
            </div>
            Nē tuum exemplum et impūnitās corrumpat caeterōs, hodiē caedāris necesse est, <a href="#footnote.1"><sup>(1)</sup></a>puerōrum verberālissime.
        </div>

        <div class="line-container" id="Discipulus.20">
            <div class="line-character">
                Discipulus
            </div>
            Eheu, mī Praeceptor, modo tantum parce.
        </div>

        <div class="line-container" id="Magister.21">
            <div class="line-character">
                Magister
            </div>
            Idem rogāstī antehāc, et pepercī: nunc luendum est commissum.
        </div>

        <div class="line-container" id="Discipulus.22">
            <div class="line-character">
                Discipulus
            </div>
            Per tuum tē caput, perque tuam senectūtem, perque vītam tuam obsecro.
        </div>

        <div class="line-container" id="Magister.23">
            <div class="line-character">
                Magister
            </div>
            Sī per omnia dīvīna et hūmāna obtestēris, nihilō plūs assequāre, quam sī ab asinō lānam petās, aut
            conciōnēris mortuō.
        </div>

        <div class="footnote" id="footnote.1">
            <a href="#Magister.19">(1)</a> <i>verberālissime:</i> Quis, obsecro, tam incōgitāns, atque in iūdicandō praeceps ac temerārius erit, quī cum et hoc, et alia quaedam nōn dissimilia, ex Plautō, aut aliō quōpiam bonō auctōre dēprōmpta in hīsce meīs volūminibus lēgerit, nōn magis iocī, aut sīgnificātiōnis et emphasis caussā, quam sēriō ita mē loquī exīstimet? Ob quās eāsdem ratiōnēs multa ille īdem quem suprā nōmināvī Cōmicus. Hoc tē, mī lēctor, monītum etiam atque etiam voluī, et in praefātiōne huius volūminis ante monuī.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>