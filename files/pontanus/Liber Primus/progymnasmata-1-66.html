---
title: Progymnasmata Latinitatis - Prōgymnasma Sexāgēsimum Sextum
subtitle: Auditiones.
type: Colloquium
author: Pontanus
topic: Daily Life
difficulty: Moderate
sequence: 66
character_count: 3
permalink: /pontanus/progymnasma-66/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Eleutherius, Modestus, Damianus
        </div>

        <div class="line-container" id="Eleutherius.1">
            <div class="line-character">
                Eleutherius
            </div>
            Cur vos, Modeste et Damiane, hesterna luce, et nudius tertius non affuistis in gymnasio?
        </div>
        <div class="line-container" id="Modestus.1">
            <div class="line-character">
                Modestus
            </div>
            Nihil dissimulabo. Ob cruditatem minus belle valui: nunc sum meliusculus.
        </div>
        <div class="line-container" id="Damianus.1">
            <div class="line-character">
                Damianus
            </div>
            Ab amico in hortos suburbanos hoc mense anni amabilissimo et laetissimo invitatus, recusare nec potuissem, si voluissem, nec si maxime potuissem, voluissem: est enim ille de amicis meis veterrimus et fidelissimus. Inde autem aliquanto post, quam putabam, in urbem reverti.
        </div>
        <div class="line-container" id="Eleutherius.2">
            <div class="line-character">
                Eleutherius
            </div>
            Undenam discetis, quae nos interea Magister docuit?
        </div>
        <div class="line-container" id="Modestus.2">
            <div class="line-character">
                Modestus
            </div>
            Legi iisdem de rebus, quem anno praeterito accepi muneri a patruo meo commentarium.
        </div>
        <div class="line-container" id="Damianus.2">
            <div class="line-character">
                Damianus
            </div>
            Ego ex autographo condiscipuli alicuius ea mihi describam.
        </div>
        <div class="line-container" id="Eleutherius.3">
            <div class="line-character">
                Eleutherius
            </div>
            Arbitramini igitur vos isto modoeadem assecuturos, et intellecturos perfecte omnia?
        </div>
        <div class="line-container" id="Modestus.3">
            <div class="line-character">
                Modestus
            </div>
            Quidni? Quin iam assecutus sum: nihil requiro.
        </div>
        <div class="line-container" id="Damianus.3">
            <div class="line-character">
                Damianus
            </div>
            Perpaulum aut nihil interest, ut quidem opinio mea fert, audiverisne, an postea descripseris. Et hoc est commune eorum solatium, qui vel voluntate, vel casu aliquo abfuerunt a ludo, posse aliunde describere. Sunt qui nullum idcirco angorem capiunt, nec ideo fortunis suis desperant, quanquam menses totos docentem non auscultaverint.
        </div>
        <div class="line-container" id="Eleutherius.4">
            <div class="line-character">
                Eleutherius
            </div>
            Magno errore uterque ducimini.
        </div>
        <div class="line-container" id="Modestus.4">
            <div class="line-character">
                Modestus
            </div>
            Si placet, demonstra nobis istum errorem.
        </div>
        <div class="line-container" id="Eleutherius.5">
            <div class="line-character">
                Eleutherius
            </div>
            Longe praestat audire quam legere, etiamsi multo diligentissime legas.
        </div>
        <div class="line-container" id="Damianus.4">
            <div class="line-character">
                Damianus
            </div>
            Quid ita vero? Non egemus libris disertis, elegantibus, eruditis, unde hauriamus scientiam: et quae legimus, intelligemus: neque enim adhuc nucibus ludimus, ut proinde iactura audiendi, paucorum praesertim dierum, tam graviter et inique ferenda non sit.
        </div>
        <div class="line-container" id="Eleutherius.6">
            <div class="line-character">
                Eleutherius
            </div>
            Legendi semper est occasio, non est semper audiendi.
        </div>
        <div class="line-container" id="Modestus.5">
            <div class="line-character">
                Modestus
            </div>
            Non sit: quid tum?
        </div>
        <div class="line-container" id="Eleutherius.7">
            <div class="line-character">
                Eleutherius
            </div>
            Lectio solitaria est veluti quidam somnus, auditio veluti vigilia. Viva vox Praeceptoris magis nos afficit, plenius quasi pascit et alit: et altius descendunt in animum, in eoque tenacius inhaerent, quae pronunciatio, vultus, habitus, gestus docentis affixerit. Quid, quod illa moderatio et variatio vocis cuiusdam commentarii efficacitatem obtinet, et quaedam eorum quae dicuntur est illustratio? Quid, quod plura fere dicuntur de una eademque re in schola, quae non item scribuntur: quia neque possunt commode scribi, neque vult ea Magister calamo excipi?
        </div>
        <div class="line-container" id="Modestus.6">
            <div class="line-character">
                Modestus
            </div>
            Nihilominus acriora absolutioraque sunt, quae legimus in auctoribus.
        </div>
        <div class="line-container" id="Eleutherius.8">
            <div class="line-character">
                Eleutherius
            </div>
            uthoc concesserim, quoniam plus operae consumunt. qui libros edunt, quam qui de superiore loco docent, tamen obscuriora et involutiora esse quae scribuntur, tu mihi vicissim concedas oportet. Non enim se liber ipsemet explicat, ut Praeceptores facere consueverunt, qui multis exemplis, sententiis, argumentis utuntur, et nihil quod verentur non intellectum iri, praetermittunt quin declarent. Quod autem scriptum est semel, hoc per saecula tale, quale fuit ab initio, sive clarum, sive obscurum, sive facile et expeditum, sive difficile impeditumque manet. Interroga millies quid hoc, quid illud sibi velit, nunquam respondebit liber tuus quem volvis. Conquerenti Alexandro Regi cum Aristotele, quod libros Physicorum edidisset, quos Rex compressos teneri cupiebat: ut quomodo imperii, sic scientiae gloria praestaret multis mortalibus, rescripsit Philosophus: sciret illos libros esse editos, et non editos: neque enim posse intelligi nisi ab iis, qui sibi docenti praesentes dedissent operam. Praeterea fieri aliquando potest, ut tam probatus et doctus non sit liber, et ita te parum adiuvet, quin immo multum tibi noceat. Atque ut probatissimus sit, ego certe eximium Praeceptorem malo, quem tanquam ex multis libris unum quendam, vivumque librum contempler: qui scilicet multa et multos pervolutaverit, et tanquam sedula apis e diversorum flosculorum succo unius cuiusdam dulcissimique saporis succum expresserit.
        </div>
        <div class="line-container" id="Damianus.5">
            <div class="line-character">
                Damianus
            </div>
            Tam ingeniosi acutique nos haud eramus, ut ista animadverteremus, quae tu nos modo nec opinantes docuisti.
        </div>
        <div class="line-container" id="Modestus.7">
            <div class="line-character">
                Modestus
            </div>
            Ad tuam sententiam meum aggregoiudicium. Providebo ut post hunc diem audiam quotidie, nisi morbi alicuius gravitas prohibuerit, aut medicus publico abstinere edixerit.
        </div>
        <div class="line-container" id="Damianus.6">
            <div class="line-character">
                Damianus
            </div>
            Ego in dies festos convivia, et horrorum istas invitationes reiiciam.
        </div>
        <div class="line-container" id="Eleutherius.9">
            <div class="line-character">
                Eleutherius
            </div>
            Tantum tribui a vobis orationi meae, et non displicuisse consilium, magnopere, non mea quidem, qui tantum nec agnosco nec postulo, sed vestra caussa laetus sum.
        </div>

        <div class="annotations-section">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>IN URBEM REVERTI:</strong> Reuerti et redire, reversio et reditus quid differant, Manut. in 1. Philip.
                </div>
            </div>
            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>CONQUERENTI ALEXANDRO:</strong> Utrumque epistolium graece et latine invenies apud Gellium lib.19. cap. 14. in utroque brevitatis elegantissime tenuissimum filum admiratur.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>