---
title: Progymnasmata Latinitatis - Prōgymnasma sexa gesimum octavum
subtitle: Pensum diurnum.
type: Colloquium
author: Pontanus
topic: Daily Life
difficulty: Moderate
sequence: 68
character_count: 2
permalink: /pontanus/progymnasma-68/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Discipulus
        </div>

        <div class="line-container" id="Magister.1">
            <div class="line-character">
                Magister
            </div>
            Non tu existimas, Antoni, ad progressus in eruditione liberali haud ita longinquo tempore consequendos permagni interesse, certosne tibi labores, libros, exercitationes proponas, quibus studium dedas in dies singulos: an, ut impetus tulerit, et quamdiu tulerit, ita quidque, et tam diu agas?
        </div>
        <div class="line-container" id="Discipulus.1">
            <div class="line-character">
                Discipulus
            </div>
            Sane quidem maxime interest: haec mea est opinio.
        </div>
        <div class="line-container" id="Magister.2">
            <div class="line-character">
                Magister
            </div>
            Nonne praeterea intelligis quanti referat, utrum confuse ac perturbate, an distincte, et ordine discas atque exerceas, quae discenda et exercenda sunt?
        </div>
        <div class="line-container" id="Discipulus.2">
            <div class="line-character">
                Discipulus
            </div>
            Ego vero perspicue intelligo, et reipsa id experior.
        </div>
        <div class="line-container" id="Magister.3">
            <div class="line-character">
                Magister
            </div>
            Num tu igitur consuevisti certa quaedam tractare, et unumquodque praestituta hora per diei spatium?
        </div>
        <div class="line-container" id="Discipulus.3">
            <div class="line-character">
                Discipulus
            </div>
            Prorsus consuevi.
        </div>
        <div class="line-container" id="Magister.4">
            <div class="line-character">
                Magister
            </div>
            Commemora mihi quanam istuc ratione .
        </div>
        <div class="line-container" id="Discipulus.4">
            <div class="line-character">
                Discipulus
            </div>
            Posteaquam ad primam auroram somno solutus de lectulo surrexi,corpus amictu contexi, faciem ablui, capillam pexui, quartam horae partem divinis precationibus transigo, a caelesti doctore opem auxiliumque efflagito: me illi cum studiis et actionibus diurnis totum offero et dedico.
        </div>
        <div class="line-container" id="Magister.5">
            <div class="line-character">
                Magister
            </div>
            Castissime: a Deo enim, qui est totius sapientiae primus et antiquissimus parens, auspicari oportet ab eo agendi sunt capienda initia.
        </div>
        <div class="line-container" id="Discipulus.5">
            <div class="line-character">
                Discipulus
            </div>
            Tum me ad libros applico. Primodum omnium, quae ante meridiem in scholis pronuncianda sunt ex memoria, edisco. Reliquum tempus in vespertinis diei praecedentis interpretationibus dictatisque consumo: ut si iusseris, possim auctorem explanare. Aere campano interea in ludum arcessimur, ibi tuipse nosti quid agam.
        </div>
        <div class="line-container" id="Magister.6">
            <div class="line-character">
                Magister
            </div>
            Et quid tu, et quid alii.
        </div>
        <div class="line-container" id="Discipulus.6">
            <div class="line-character">
                Discipulus
            </div>
            A prandio rursum edisco et repeto, mecumque retracto ac revolvo, quae te explicantem, et alioqui ad nos expoliendos accommodata, et idonea disserentem audivi. Si quid superest temporis, quemadmodum mane quoque, Adrianum Cardinalem, aut epistolas Ciceronis lectito.
        </div>
        <div class="line-container" id="Magister.7">
            <div class="line-character">
                Magister
            </div>
            Rectissime, Quando scribis?
        </div>
        <div class="line-container" id="Discipulus.7">
            <div class="line-character">
                Discipulus
            </div>
            Secundum scholas pomeridianas usque ad coenam: id est intervallum horae et semis. Nunquam autem scriptioni manus admoveo, nisi prius Ciceronem versaverim, animumque meum illius compositissimae ac splendidissimae orationis illecebra delinitum, amore et diligentia similiter scribendi inflammarim.
        </div>
        <div class="line-container" id="Magister.8">
            <div class="line-character">
                Magister
            </div>
            Euge, prudentissimum consilium. Quam vellem te condiscipuli, et quotquot posthac se mihi in disciplinam tradent, imitarentur? Hoc si fiat, publico fiat bono. A coena quid incoeptas?
        </div>
        <div class="line-container" id="Discipulus.8">
            <div class="line-character">
                Discipulus
            </div>
            Si nondesunt sodales, honestis facetisque sermonibus, aliquando symphonia, seu cantu musico cum illis diem comburo. Si solus, tum aut testudinem pulso, aut fabellas Aesopi, apophthegmata, historiam planam, et diserte ac terse conscriptam: quandoque etiam festiva et pudica poemata lego, quibus lectiunculis oblecto otiolum meum, et tum ex ipsa rerum pulcherrimarum cognitione, tum ex sermonis elegantia, quasi aliud agens, utilitatis fructum minime poenitendum excerpo.
        </div>
        <div class="line-container" id="Magister.9">
            <div class="line-character">
                Magister
            </div>
            Liberalius, iucundius, conducibilius suadere tibi nihil potuissem: supra aetatem sapis. Diebus festis quid rerum agis?
        </div>
        <div class="line-container" id="Discipulus.9">
            <div class="line-character">
                Discipulus
            </div>
            Ad exercendam memoriam de poetis veteribus, item ex Cicerone, Livio, Sallustio locos insignes edisco, quia te id in laude ponere non sum nescius. Praeter ista in Graecis non parum temporis colloco. E sacris auctoribus ad animum emendandum, etiam saepe aliquid lego.
        </div>
        <div class="line-container" id="Magister.10">
            <div class="line-character">
                Magister
            </div>
            Probo summopere institutum. Quid? diem vacationis totumne, dum cubitum concedas, in ludo exigis?
        </div>
        <div class="line-container" id="Discipulus.10">
            <div class="line-character">
                Discipulus
            </div>
            Deus averruncet: ne tu suspicere me unum de inertium istorum esse sodalitio, qui ludum et ferias in primis, studia in postremis numerant.
        </div>
        <div class="line-container" id="Magister.11">
            <div class="line-character">
                Magister
            </div>
            Quid ergo facis?
        </div>
        <div class="line-container" id="Discipulus.11">
            <div class="line-character">
                Discipulus
            </div>
            Ubi horas aliquot corpus animumque iucunde recreavi, et ad omnem me hilaritatem effudi, mihimet receptui cano, ad libellos regredior. Nam me quemcunque diem, quo non didicerim, perdidisse statuo.
        </div>
        <div class="line-container" id="Magister.12">
            <div class="line-character">
                Magister
            </div>
            Quam non invito ad aures sermo hic tuus accessit? O te solertissimum, o summe industrium adolescentem. Tu non amandus? Tu non gestandus in sinu? Mane in hac ratione semper, teque ex ea lucrumemolumentumque uberrimum, et immortalis gloriae splendorem acquisiturum spera.
        </div>

        <div class="annotations-section">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>CASTISSIME:</strong> Cic. ad Terent. epist. 4. Quando neque dii, quos tu castissime coluisti, neque homines, quos ego servavi semper, nobis gratiam retulerunt. Hic quidem quid valeat, castissime, nemo non videt, idem quod integerrime, sanctissime, religiosissime. Lege qua affert Turneb. de verbis caste, castitas lib.30. cap.36.
                </div>
            </div>
            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>AERE CAMPANO:</strong> Usus campanarum quam antiquus sit et varius, et quomodo sacris et profanis in rebus adhibeatur, deque illarum pulsu ad studiosos in Academiam scholasque convocandos, lege Iunium lib.3. cap. 11. et Midendorp. lib.1. cap.11.
                </div>
            </div>
            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>DIEM COMBURO:</strong> Plaut. Menach.

ME. Hoc mihi abs te caveo cautius, Clam uxore ubi sepulchrum habeamus, et hunc comburamus diem.
PE. Age sane igitur, quando aequum oras: quam mox incendo rogum?
Dies quidem iam ad umbilicum est dimidiatus mortuus.

Cuius loci haec est, quamvis allegorica explanatio. Graeci et Romani mortuos in rogum imponebant, et comburebant. Menaechmus optat sepulchrum, id est, locum, ubi nesciente uxore diem iam ad occasum praecipitantem, et veluti animam agentem absumere possit, hilariter nimirumet iucunde vivendo, epulando, et perpotando Virg. eclog. 9. dixit: Cantando puerum memini me condere soles. Horat. Ode 5. lib.4. condere diem. Parasitus autem, quam mox, inquit, incendo rogum: id est, quam cito provideo, seu coquo obsonium, ut hunc diem comburamus, ut opipare epulemur? Nunc enim dies in pomeridianum tempus inclinatus est, et ita quasi dimidiatus mortuus. Comburendus igitur.
                </div>
            </div>
            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>DEUS AVERRUNCET:</strong> Rusticum verbum est averrunco, amputo, succido, reseco, arunca instrumento, quo vitium luxuries coercetur. Inde per metaphoram pro depellere, avertere, removere. Livius lib. 8. Placuit averruncandae Deum irae victimas cadi. Cic. ad Att. lib. 4. Dii, inquit, averruncent. Lucilius apud Nonium. Dii amentiam averruncassint tuam. Hinc Averruncus Deus, a quo precari solebant, ut pericula averteret. Varro lib. 6.
                </div>
            </div>
            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>RECEPTUI CANO:</strong> Militaris locutio, crebra Livio. Veget. lib.2. cap.22. Tubicines ad bellum vocant milites, et rursum receptui canunt. Graeci ἀνακαλεῖν. Receptus autem dicitur, quo se exercitus recipit.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>