---
title: Progymnasmata Latinitatis - Prōgymnasma Sexāgēsimum Octāvum
subtitle: Pēnsum Diurnum
type: Colloquium
author: Pontanus
topic: Daily Schedule, Study Routine, Time Management
difficulty: Moderate
sequence: "068"
character_count: 2
permalink: /pontanus/progymnasmata-liber-primus-progymnasma-sexagesimum-octavum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Discipulus
        </div>

        <div class="line-container" id="Magister.1">
            <div class="line-character">
                Magister
            </div>
            Nōn tū exīstimās, Antōnī, ad prōgressūs in ērūditiōne līberālī haud ita longinquō tempore cōnsequendōs permāgnī interesse, certōsne tibi labōrēs, librōs, exercitātiōnēs prōpōnās, quibus studium dēdās in diēs singulōs: an, ut impetus tulerit, et quamdiū tulerit, ita quidque, et tam diū agās?
        </div>

        <div class="line-container" id="Discipulus.2">
            <div class="line-character">
                Discipulus
            </div>
            Sānē quidem maximē interest: haec mea est opīniō.
        </div>

        <div class="line-container" id="Magister.3">
            <div class="line-character">
                Magister
            </div>
            Nōnne praetereā intellegis quantī referat, utrum cōnfūsē ac perturbātē, an distinctē, et ōrdine discās atque exerceās, quae discenda et exercenda sunt?
        </div>

        <div class="line-container" id="Discipulus.4">
            <div class="line-character">
                Discipulus
            </div>
            Ego vērō perspicuē intellegō, et reīpsā id experior.
        </div>

        <div class="line-container" id="Magister.5">
            <div class="line-character">
                Magister
            </div>
            Num tū igitur cōnsuēvistī certa quaedam tractāre, et unumquodque praestituītā hōrā per diēī spatium?
        </div>

        <div class="line-container" id="Discipulus.6">
            <div class="line-character">
                Discipulus
            </div>
            Prōrsus cōnsuēvī.
        </div>

        <div class="line-container" id="Magister.7">
            <div class="line-character">
                Magister
            </div>
            Commemorā mihi quānam istuc ratiōne.
        </div>

        <div class="line-container" id="Discipulus.8">
            <div class="line-character">
                Discipulus
            </div>
            Posteāquam ad prīmam aurōram somnō solūtus dē lectulō surrēxī, corpus amictū contēxī, faciem abluī, capillam pēxuī, quārtam hōrae partem dīvīnīs precātiōnibus trānsigō, ā caelestī doctōre opem auxiliumque efflāgitō: mē illī cum studiīs et āctiōnibus diurnīs tōtum offerō et dēdicō.
        </div>

        <div class="line-container" id="Magister.9">
            <div class="line-character">
                Magister
            </div>
            <a href="#footnote.1"><sup>(1)</sup></a>Castissimē: ā Deō enim, quī est tōtīus sapientiae prīmus et antīquissimus parēns, auspicārī oportet ab eō agendī sunt capienda initia.
        </div>

        <div class="line-container" id="Discipulus.10">
            <div class="line-character">
                Discipulus
            </div>
            Tum mē ad librōs applicō. Prīmōdum omnium, quae ante merīdiem in scholīs prōnūntianda sunt ex memoriā, ēdiscō. Reliquum tempus in vespertīnīs diēī praecēdentis interpretātiōnibus dictātīsque cōnsūmō: ut sī iusserīs, possim auctōrem explānāre. <a href="#footnote.2"><sup>(2)</sup></a>Aere campānō intereā in lūdum arcessimur, ibī tūipse nōstī quid agam.
        </div>

        <div class="line-container" id="Magister.11">
            <div class="line-character">
                Magister
            </div>
            Et quid tū, et quid aliī.
        </div>

        <div class="line-container" id="Discipulus.12">
            <div class="line-character">
                Discipulus
            </div>
            Ā prandiō rūrsum ēdiscō et repetō, mēcumque retractō ac revolvō, quae tē explīcantem, et alioquī ad nōs expoliendōs accommodāta, et idōnea disserentem audīvī. Sī quid superest temporis, quemadmodum māne quoque, Adriānum Cardinālem, aut epistolās Cicerōnis lēctitō.
        </div>

        <div class="line-container" id="Magister.13">
            <div class="line-character">
                Magister
            </div>
            Rēctissimē. Quandō scrībis?
        </div>

        <div class="line-container" id="Discipulus.14">
            <div class="line-character">
                Discipulus
            </div>
            Secundum scholās pōmerīdiānās ūsque ad coenam: id est intervallum hōrae et sēmis. Numquam autem scrīptiōnī manus admoveō, nisi prius Cicerōnem versāverim, animumque meum illius compositissimae ac splendidissimae ōrātiōnis illecēbrā dēlinītum, amōre et dīligentiā similiter scrībendī īnflammārim.
        </div>

        <div class="line-container" id="Magister.15">
            <div class="line-character">
                Magister
            </div>
            Euge, prūdentissimum cōnsilium. Quam vellem tē condiscipulī, et quotquot posthāc sē mihi in disciplīnam trādent, imitārentur? Hoc sī fīat, pūblicō fīat bonō. Ā coenā quid incoeptās?
        </div>

        <div class="line-container" id="Discipulus.16">
            <div class="line-character">
                Discipulus
            </div>
            Sī nōn dēsunt sodālēs, honestīs facētīsque sermōnibus, aliquandō symphōniā, seu cantū mūsicō cum illīs <a href="#footnote.3"><sup>(3)</sup></a>diem combūrō. Sī sōlus, tum aut testūdinem pulsō, aut fābellās Aesōpī, apophthegmata, historiam plānam, et disertē ac tersē cōnscrīptam: quandoque etiam fēstīva et pudīca poēmata legō, quibus lēctiūnculīs oblectō ōtiolum meum, et tum ex ipsā rērum pulcherrimārum cognitiōne, tum ex sermōnis ēlegantia, quasi aliud agēns, ūtilitātis frūctum minimē poenitendum excerpō.
        </div>

        <div class="line-container" id="Magister.17">
            <div class="line-character">
                Magister
            </div>
            Līberālius, iūcundius, condūcibilius suādēre tibi nihil potuissem: suprā aetātem sapīs. Diēbus fēstīs quid rērum agis?
        </div>

        <div class="line-container" id="Discipulus.18">
            <div class="line-character">
                Discipulus
            </div>
            Ad exercendam memoriam dē poētīs veteribus, item ex Cicerōne, Līviō, Sallūstiō locōs īnsignēs ēdiscō, quia tē id in laude pōnere nōn sum nescius. Praeter ista in Graecīs nōn parum temporis collocō. Ē sacrīs auctōribus ad animum ēmendandum, etiam saepe aliquid legō.
        </div>

        <div class="line-container" id="Magister.19">
            <div class="line-character">
                Magister
            </div>
            Probō summopere īnstitūtum. Quid? diem vacātiōnis tōtumne, dum cubitum concēdās, in lūdō exigis?
        </div>

        <div class="line-container" id="Discipulus.20">
            <div class="line-character">
                Discipulus
            </div>
            <a href="#footnote.5"><sup>(5)</sup></a>Deus āverruncet: nē tū suspicēre mē ūnum dē inertium istōrum esse sodālitiō, quī lūdum et fēriās in prīmīs, studia in postrēmīs numerant.
        </div>

        <div class="line-container" id="Magister.21">
            <div class="line-character">
                Magister
            </div>
            Quid ergō facis?
        </div>

        <div class="line-container" id="Discipulus.22">
            <div class="line-character">
                Discipulus
            </div>
            Ubi hōrās aliquot corpus animumque iūcundē recreāvī, et ad omnem mē hilāritātem effūdī, mihimet <a href="#footnote.6"><sup>(6)</sup></a>receptuī canō, ad libellōs regredior. Nam mē quemcunque diem, quō nōn didicerim, perdidisse statuō.
        </div>

        <div class="line-container" id="Magister.23">
            <div class="line-character">
                Magister
            </div>
            Quam nōn invītō ad aurēs sermō hic tuus accessit? Ō tē sollertissimum, ō summē industrium adulēscentem. Tū nōn amandus? Tū nōn gestandus in sinū? Mane in hāc ratiōne semper, tēque ex eā lucrum ēmolumentumque ūberrimum, et immortālis glōriae splendōrem acquīsītūrum spērā.
        </div>

        <div class="footnote" id="footnote.1">
            <a href="#Magister.9">(1)</a> <i>castissimē:</i> Cīc. ad Terent. epist. 4. <i>Quandō neque diī, quōs tū castissimē coluistī, neque hominēs, quōs ego servāvī semper, nōbīs grātiam retulērunt.</i> Hīc quidem quid valeat, <i>castissimē</i>, nēmō nōn videt, idem quod <i>integerrimē, sānctissimē, religiōsissimē</i>. Lege quae affert Turneb. dē verbīs <i>castē, castitās</i> lib.30. cap.36.
        </div>

        <div class="footnote" id="footnote.2">
            <a href="#Discipulus.10">(2)</a> <i>aere campānō:</i> Ūsus campānārum quam antīquus sit et varius, et quōmodo sacrīs et profānīs in rēbus adhibeātur, dēque illārum pulsū ad studiōsōs in Acadēmiam scholāsque convōcandōs, lege Iūnium lib.3. cap. 11. et Midendorp. lib.1. cap.11.
        </div>

        <div class="footnote" id="footnote.3">
            <a href="#Discipulus.16">(3)</a> <i>diem combūrō:</i> Plaut. Menaech.<br><br>
            ME. <i>Hoc mihi abs tē caveō cautius, Clam uxōre ubi sepulchrum habeāmus, et hunc combūrāmus diem.</i><br>
            PE. <i>Age sānē igitur, quandō aequum ōrās: quam mox incendō rogum? Diēs quidem iam ad umbilīcum est dīmidiātus mortuus.</i><br><br>
            Cuius locī haec est, quamvīs allēgorica explānātiō. Graecī et Rōmānī mortuōs in rogum impōnēbant, et combūrēbant. Menaechmus optat sepulchrum, id est, locum, ubi nesciēnte uxōre diem iam ad occāsum praecipitantem, et velutī animam agentem absūmere possit, hilariter nīmīrum et iūcundē vīvendō, ēpūlandō, et perpōtandō. Vīrg. eclog. 9. dīxit: <i>Cantandō puerum meminī mē condere sōlēs</i>. Hōrat. Ōde 5. lib.4. <i>condere diem</i>. Parasitus autem, <i>quam mox</i>, inquit, <i>incendō rogum</i>: id est, quam citō prōvideō, seu coquō obsōnium, ut hunc diem combūrāmus, ut opīparē epulemur? Nunc enim diēs in pōmerīdiānum tempus inclīnātus est, et ita quasi dīmidiātus mortuus. Combūrendus igitur.
        </div>

        <div class="footnote" id="footnote.4">
            <a href="#Magister.15">(4)</a> <i>ā coenā quid incoeptās?</i> Aut nūllum sit studium nōbīs post coenam, aut iūcundum sit, nōn spīnōsum atque sērium. Vult etiam Plūtarchus, libr. dē tuendā valētūd. animum nōn vexārī ā coenā, neque negōtiīs, neque cūrīs, neque sophīsticīs contentiōnibus. Histōricārum, poēticārumque quaestiūnculārum exercitātiōnēs, quās aliquī studiōsōrum hominum secundās mēnsās nōmināvērunt, nōn prohibet.
        </div>

        <div class="footnote" id="footnote.5">
            <a href="#Discipulus.20">(5)</a> <i>deus āverruncet:</i> Rūsticum verbum est <i>āverruncō</i>, amputō, succīdō, resecō, <i>āruncā</i> īnstrūmentō, quō vitium lūxuriēs coercētur. Inde per metaphoram prō dēpellere, āvertere, removēre. Līvius lib. 8. <i>Placuit āverrunandae Deum īrae victimās caedī</i>. Cīc. ad Att. lib. 4. <i>Diī</i>, inquit, <i>āverruncent</i>. Lūcīlius apud Nōnium. <i>Diī āmentiam āverruncassint tuam</i>. Hinc <i>Āverruncus Deus</i>, ā quō precārī solēbant, ut perīcula āverteret. Varrō lib. 6.
        </div>

        <div class="footnote" id="footnote.6">
            <a href="#Discipulus.22">(6)</a> <i>receptuī canō:</i> Mīlitāris locūtiō, crebra Līviō. Veget. lib.2. cap.22. <i>Tūbicinēs ad bellum vocant mīlitēs, et rūrsum receptuī canunt.</i> Graecī ἀνακαλεῖν. Receptus autem dīcitur, quō sē exercitus recipit.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>
</body>