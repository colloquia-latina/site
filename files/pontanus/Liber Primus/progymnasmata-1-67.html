---
title: Progymnasmata Latinitatis - Prōgymnasma Sexāgēsimum Septimum
subtitle: Industria Discendī
type: Colloquium
author: Pontanus
topic: Diligence in Learning, Talent vs. Hard Work, Teacher's Favorites
difficulty: Moderate
sequence: 67
character_count: 3
permalink: /pontanus/progymnasmata-liber-primus-progymnasma-sexagesimum-septimum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Gordiānus (discipulus), Alexander (discipulus), Magister
        </div>

        <div class="line-container" id="Gordianus.1">
            <div class="line-character">
                Gordiānus
            </div>
            Nē dēfugiās hoc officium: dā mihi tantillum, mī Alexander.
        </div>

        <div class="line-container" id="Magister.2">
            <div class="line-character">
                Magister
            </div>
            Mitte ōrāre tandem, en parātum habēs, accēdāmus.
        </div>

        <div class="line-container" id="Gordianus.3">
            <div class="line-character">
                Gordiānus
            </div>
            Age sānē.
        </div>

        <div class="line-container" id="Alexander.4">
            <div class="line-character">
                Alexander
            </div>
            Sollicitāvit mē dūdum, et īnstīgāvit Gordiānus, ut quiddam tibi in percūnctandō pōnerem, venerande praeceptor.
        </div>

        <div class="line-container" id="Magister.5">
            <div class="line-character">
                Magister
            </div>
            Quid est quod vicārium quaerit? Ipse per sē, sī quid est opus interroget.
        </div>

        <div class="line-container" id="Gordianus.6">
            <div class="line-character">
                Gordiānus
            </div>
            Nōn vidētur referre uter hoc faciat.
        </div>

        <div class="line-container" id="Magister.7">
            <div class="line-character">
                Magister
            </div>
            Ergō ipsemet faciat.
        </div>

        <div class="line-container" id="Alexander.8">
            <div class="line-character">
                Alexander
            </div>
            Impedit hominem adolescentiōrem verēcundia.
        </div>

        <div class="line-container" id="Magister.9">
            <div class="line-character">
                Magister
            </div>
            Dē rēbus ā mē explicātīs, aut dispūtātīs num est aliquid?
        </div>

        <div class="line-container" id="Alexander.10">
            <div class="line-character">
                Alexander
            </div>
            Nihil tāle.
        </div>

        <div class="line-container" id="Magister.11">
            <div class="line-character">
                Magister
            </div>
            Quid dīcam fore? Ēnūntiāte paucīs.
        </div>

        <div class="line-container" id="Alexander.12">
            <div class="line-character">
                Alexander
            </div>
            Avēmus scīre nōs duo, quīnam discipulōrum tuōrum tibi in praecipuīs sint amōribus: et hoc est, quod tē conventum volēbāmus.
        </div>

        <div class="line-container" id="Magister.13">
            <div class="line-character">
                Magister
            </div>
            Etsī quaestiōnem affertis neque necessāriam, neque tantopere vōbīs ūtilem, attamen respōnsum reddam, et sententiae iūdiciīque meī ratiōnēs cum exposuerō, efficiam, ut peritiōrēs abeātis, quam advenistis.
        </div>

        <div class="line-container" id="Gordianus.14">
            <div class="line-character">
                Gordiānus
            </div>
            Id nōbīs in optātīs est, studēmusque sermōne tuō etiam nunc doctiōrēs fierī.
        </div>

        <div class="line-container" id="Magister.15">
            <div class="line-character">
                Magister
            </div>
            Prīncipiō apud mē quidem certē fōrmōsus an dēfōrmis sit aliquis perparvī refert: quī nōn nesciam, nec <a href="#note-2" class="annotation-link">in omnī pulchrō capite</a> inesse cerebrum: et vīnum Lesbium in vīliōra abiēctiōraque vāscula, ut in paterās gemmātās et aureās īnfundī posse, iūxtā mēcum aequē intellegitis.
        </div>

        <div class="line-container" id="Alexander.16">
            <div class="line-character">
                Alexander
            </div>
            Quid vērō spectāre solēs in discipulīs, propter quod apud tē in numerō aliquō, atque honōre sint?
        </div>

        <div class="line-container" id="Magister.17">
            <div class="line-character">
                Magister
            </div>
            Duo.
        </div>

        <div class="line-container" id="Gordianus.18">
            <div class="line-character">
                Gordiānus
            </div>
            Quaenam?
        </div>

        <div class="line-container" id="Magister.19">
            <div class="line-character">
                Magister
            </div>
            Ingenium et industriam: hae rēs duae commendant <a href="#note-3" class="annotation-link">et chārōs mihi reddunt</a> audītōrēs meōs.
        </div>

        <div class="line-container" id="Alexander.20">
            <div class="line-character">
                Alexander
            </div>
            Sī quis ambābus excelluerit?
        </div>

        <div class="line-container" id="Magister.21">
            <div class="line-character">
                Magister
            </div>
            Ūnum multōrum īnstar, et ambrosiā alendum, ā mēque amārī tanquam oculōs meōs affīrmō.
        </div>

        <div class="line-container" id="Gordianus.22">
            <div class="line-character">
                Gordiānus
            </div>
            Sī quis neutrā?
        </div>

        <div class="line-container" id="Magister.23">
            <div class="line-character">
                Magister
            </div>
            Eum foenum esse oportēre, et ad sordidum quaestuōsumque opificium aliquod dētrūdendum.
        </div>

        <div class="line-container" id="Alexander.24">
            <div class="line-character">
                Alexander
            </div>
            Sī abs tē in hāc dēspērātissimā colluviē numerāmur, restim emēmus, quī nōs suspendāmus.
        </div>

        <div class="line-container" id="Magister.25">
            <div class="line-character">
                Magister
            </div>
            Meliōra ōminaminī: tenētis apud mē locum nōn īnfimum.
        </div>

        <div class="line-container" id="Alexander.26">
            <div class="line-character">
                Alexander
            </div>
            Ingeniōsōs forsitan praeferendōs arbitrāre dīligentibus.
        </div>

        <div class="line-container" id="Magister.27">
            <div class="line-character">
                Magister
            </div>
            Quī possim?
        </div>

        <div class="line-container" id="Gordianus.28">
            <div class="line-character">
                Gordiānus
            </div>
            Potiōrēs partēs dantur ingeniō.
        </div>

        <div class="line-container" id="Magister.29">
            <div class="line-character">
                Magister
            </div>
            Ā quibus?
        </div>

        <div class="line-container" id="Gordianus.30">
            <div class="line-character">
                Gordiānus
            </div>
            Ab ūniversīs.
        </div>

        <div class="line-container" id="Magister.31">
            <div class="line-character">
                Magister
            </div>
            Quī vērō sunt istī ūniversī? Ērūditiōne rērumque ūsū et ingeniō praestantēs, an illitterātī et imprūdentēs?
        </div>

        <div class="line-container" id="Gordianus.32">
            <div class="line-character">
                Gordiānus
            </div>
            Ērūditī, nī fallor.
        </div>

        <div class="line-container" id="Magister.33">
            <div class="line-character">
                Magister
            </div>
            Falleris. Ingenium ignāvum, segne, pigrum ērūditus nēmō celebrāvit. Dīligentiam sīve industriam mediocri cōnsociātam ingeniō certātim omnēs in māgnā glōriā et laude pōnunt. Haec sōla est quae plausum merētur. Dē hāc poēta quidam vērissimē cecinit: <i>Omnia conandō docilis sollertia vincit</i>.
        </div>

        <div class="line-container" id="Alexander.34">
            <div class="line-character">
                Alexander
            </div>
            Iam perspicimus, industriōs tē prae ingeniōsīs admīrārī, illōsque tibi esse in dēliciīs.
        </div>

        <div class="line-container" id="Magister.35">
            <div class="line-character">
                Magister
            </div>
            Fateor ita esse, ut dīcis.
        </div>

        <div class="line-container" id="Gordianus.36">
            <div class="line-character">
                Gordiānus
            </div>
            Quamobrem?
        </div>

        <div class="line-container" id="Magister.37">
            <div class="line-character">
                Magister
            </div>
            Auscultāte, tum sciētis. Prīmum rēs mihi vidētur amōre dignissima labor multus et assiduus in honestō et praestābilī negōtiō, animusque īnsaturābilī sapientiae cupiditāte incēnsus, cuius ille (labor, inquam, indēfessus) locuplētissimus certissimusque testis est. Nēmō quippe in eō ēlabōrāre, operamque collocāre velit, cuius amōre ac dēsīderiō nūllō flāgrat.
        </div>

        <div class="line-container" id="Alexander.38">
            <div class="line-character">
                Alexander
            </div>
            Percēpimus istam caussam, et aliās, sī quae sunt, requīrimus.
        </div>

        <div class="line-container" id="Magister.39">
            <div class="line-character">
                Magister
            </div>
            Quid agit bonus Praeceptor?
        </div>

        <div class="line-container" id="Gordianus.40">
            <div class="line-character">
                Gordiānus
            </div>
            Docet.
        </div>

        <div class="line-container" id="Magister.41">
            <div class="line-character">
                Magister
            </div>
            Studiōsē an oscitanter?
        </div>

        <div class="line-container" id="Gordianus.42">
            <div class="line-character">
                Gordiānus
            </div>
            Studiōsē.
        </div>

        <div class="line-container" id="Magister.43">
            <div class="line-character">
                Magister
            </div>
            Bēstiās an hominēs?
        </div>

        <div class="line-container" id="Gordianus.44">
            <div class="line-character">
                Gordiānus
            </div>
            Hominēs utique.
        </div>

        <div class="line-container" id="Magister.45">
            <div class="line-character">
                Magister
            </div>
            Discentēs, an animīs et cōgitātiōne alibī commorantēs, sōlīsque corporibus praesentēs?
        </div>

        <div class="line-container" id="Gordianus.46">
            <div class="line-character">
                Gordiānus
            </div>
            Discentēs, et tōtā mente attentissimōs.
        </div>

        <div class="line-container" id="Magister.47">
            <div class="line-character">
                Magister
            </div>
            Nunc tū mihi respondē Alexander. Quōrum cēnsēs proprium esse discere: ingeniōsōrum quā ingeniōsī, an potius industriōrum, etsī ingeniīs minōribus praedītōrum? Nam industriam omnis expertem ingeniī applicāre ad litterās, esset imbrem in crībrō portāre.
        </div>

        <div class="line-container" id="Alexander.48">
            <div class="line-character">
                Alexander
            </div>
            Plūrimī valentēs ingeniō nōn discunt, aut dissolūtē et languidē discunt: quōcircā eōrum hanc esse nātūram neutiquam sentiō: nūllī enim ingeniōsō dēesset.
        </div>

        <div class="line-container" id="Magister.49">
            <div class="line-character">
                Magister
            </div>
            Rem fābulāre. Bene docentēs igitur quōs amāre potissimum et inprīmīs dēbent?
        </div>

        <div class="line-container" id="Alexander.50">
            <div class="line-character">
                Alexander
            </div>
            Bene discentēs, et quī litterās vorant, sine ūllā contrōversiā.
        </div>

        <div class="line-container" id="Magister.51">
            <div class="line-character">
                Magister
            </div>
            Omnem rem tenēs. Quid nunc superest quod quaerātis?
        </div>

        <div class="line-container" id="Gordianus.52">
            <div class="line-character">
                Gordiānus
            </div>
            Dīcī nōn potest, quam tuā istāc tam subtīlī dispūtātiōne dēlectātī sīmus. Tulimus respōnsum sapiēns; et quod praetereā requīrāmus, restat nihil.
        </div>

        <div class="line-container" id="Alexander.53">
            <div class="line-character">
                Alexander
            </div>
            Perspicimus probē, quid tū iūre ā nōbīs postulēs, ēnītemurque ut amōre tuō, et quidem illō nōn vulgārī, nē sīmus indignī: quoniam quōs vehemētius dīligās, manifēstō cognōvimus.
        </div>

        <div class="line-container" id="Magister.54">
            <div class="line-character">
                Magister
            </div>
            Sī verba ad rem contuleritis (quanquam hāctenus nōn omīsistis; et ego magis īnstitūtī tenendī, quam hortandī caussā hoc prōferō) sī hoc, inquam, effectum dederitis, nōmen vestrum cum aeternitāte coniungētis.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    Ad hunc dialogum, et ea, quae dē industriae laudibus prōferuntur illūstranda, pertinēre mihi vidētur perlepida historia, quam dē Fūriō Crēsinō Plīn. libr. 18. cap. 6. narrat. C. Fūrius Crēsinus, inquit, ē servitūte līberātus, cum in parvō admodum agellō largiōrēs multō frūctūs perciperet, quam ex amplissimīs vīcīnitās, in invidiā māgnā erat, ceu frūgēs aliēnās pelliceret veneficiīs. Quāmobrem ā Sp. Albīnō Cūrūlī diē dictā, metuēns damnātiōnem, cum in suffrāgium tribūs oportēret īre, īnstrūmentum rūsticum omne in fōrum attulit, et addūxit fīliam validam, atque (ut ait Pīsō) bene cūrātam ac vestitam, ferrāmenta ēgregiē facta, gravēs ligōnēs, vōmerēs ponderōsōs, bovēs satūrōs. Posteā dīxit: Veneficia mea, Quirītēs, haec sunt, nec possum vōbīs ostendere, aut in fōrum addūcere lūcūbrātiōnēs meās, vigiliāsque et sūdōrēs. Omnium sententiīs est absolūtus. Addit Plīn. Itaque est profectō, operā, nōn impēnsā cultūra cōnstat. Ego vērō similiter in rē dissimilī affīrmō: nōn tam ingeniō, quam labōre et sūdōre doctrīna invenītur. Dē ērūdītōrum tamen assiduīs contentiōnibus atque vigiliīs nōn saepe cōgitāmus.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>IN OMNĪ PULCHRŌ:</strong> Vide Aesōpī apologum dē vulpēculā in officīnam statūāriī ingressā. Dialogum 66. legant, quī crebrō ā lūdō absunt, et 67. quī ingeniō minus valent: ut et illī fīant assiduī, et istī animōsī.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>ET CHĀRŌS MIHI REDDUNT:</strong> In prīmīs ea habenda cūra est, ut is (Praeceptor) fīat nōbīs familiāriter amīcus, nec officium in docendō spectet, sed affectum. Nec sānē quisquam litterīs, saltem leviter, imbūtus, eum, in quō studium ingēniumque perspexerit, nōn in suam quoque glōriam pecūliāriter fovēbit. Quintīliān. lib. 1. cap. 2.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>