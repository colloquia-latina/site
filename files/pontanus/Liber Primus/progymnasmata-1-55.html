---
title: Progymnasmata Latinitatis - Prōgymnasma Quīnquāgēsimum Quīntum
subtitle: Pecūnia Ūtiliter Collocāta
type: Colloquium
author: Pontanus
topic: Money, Gifts, Wise Spending, Books
difficulty: Moderate
sequence: 55
character_count: 2
permalink: /pontanus/progymnasma-quinquagesimum-quintum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Wolfgangus, Sēbaldus
        </div>

        <div class="line-container" id="Wolfgangus.1">
            <div class="line-character">
                Wolfgangus
            </div>
            In amōribus es parentibus tuīs Sēbalde, et oculissimus fīlius.
        </div>

        <div class="line-container" id="Sebaldus.2">
            <div class="line-character">
                Sēbaldus
            </div>
            Quō signō, quōve indiciō istuc?
        </div>

        <div class="line-container" id="Wolfgangus.3">
            <div class="line-character">
                Wolfgangus
            </div>
            Istō recentissimō tuō, et tam splendidō amictū: quamquam et aliās nōn mē latet, quam tē in sinū et complexū
            semper habeant.
        </div>

        <div class="line-container" id="Sebaldus.4">
            <div class="line-character">
                Sēbaldus
            </div>
            Usque adeōne tē in admīrātiōnem trādūcit iste ōrnātus meus?
        </div>

        <div class="line-container" id="Wolfgangus.5">
            <div class="line-character">
                Wolfgangus
            </div>
            Sānē quidem: potest hoc domus vestra: dīvitiīs affluit. Hem zōnulam pulcherrimam ex holō sēricō, bullīs
            nitentem argenteīs, ē quā ut bella bellē dependet crūmēna? Sīquid pecūniārum custōdit, optem illam mihi: sī
            nōn, haud cupiam.
        </div>

        <div class="line-container" id="Sebaldus.6">
            <div class="line-character">
                Sēbaldus
            </div>
            Est intus pecūnia, et tanta, quantam tū vix crēdās.
        </div>

        <div class="line-container" id="Wolfgangus.7">
            <div class="line-character">
                Wolfgangus
            </div>
            Quanta ergō?
        </div>

        <div class="line-container" id="Sebaldus.8">
            <div class="line-character">
                Sēbaldus
            </div>
            Corōnātī duo.
        </div>

        <div class="line-container" id="Wolfgangus.9">
            <div class="line-character">
                Wolfgangus
            </div>
            Suprā fidem est.
        </div>

        <div class="line-container" id="Sebaldus.10">
            <div class="line-character">
                Sēbaldus
            </div>
            At ego faxō ut aliter praedicēs, nam rēs loquētur ipsa. Ēn.
        </div>

        <div class="line-container" id="Wolfgangus.11">
            <div class="line-character">
                Wolfgangus
            </div>
            Quis dedit?
        </div>

        <div class="line-container" id="Sebaldus.12">
            <div class="line-character">
                Sēbaldus
            </div>
            D. Nīcolāus mōre patriō in meam patellam cum cingulō, et pusillō istōc marsūpiō imposuit.
        </div>

        <div class="line-container" id="Wolfgangus.13">
            <div class="line-character">
                Wolfgangus
            </div>
            Ita in mē līberālis haud fuit. Quid āctūrus? In quō cōnsūmptūrus tam grandem pecūniam?
        </div>

        <div class="line-container" id="Sebaldus.14">
            <div class="line-character">
                Sēbaldus
            </div>
            Emptūrus quod animō meō collibuerit.
        </div>

        <div class="line-container" id="Wolfgangus.15">
            <div class="line-character">
                Wolfgangus
            </div>
            Quid collibebit?
        </div>

        <div class="line-container" id="Sebaldus.16">
            <div class="line-character">
                Sēbaldus
            </div>
            Quod erit meō iūdiciō vīsendum.
        </div>

        <div class="line-container" id="Wolfgangus.17">
            <div class="line-character">
                Wolfgangus
            </div>
            Quid autem illud?
        </div>

        <div class="line-container" id="Sebaldus.18">
            <div class="line-character">
                Sēbaldus
            </div>
            Quid tibi arrīdēret inprīmīs?
        </div>

        <div class="line-container" id="Wolfgangus.19">
            <div class="line-character">
                Wolfgangus
            </div>
            Plūmulās ēlēgantiusculās emerem prīmō locō, quās pīleolō assuērem: deinde pugiunculum: deinde ēnsiculum,
            atque etiam speculum.
        </div>

        <div class="line-container" id="Sebaldus.20">
            <div class="line-character">
                Sēbaldus
            </div>
            Quās tū mihi ineptiās? Mercābor libellōs inaurātōs, et strēnam praetereā īnsignem, quam annō hōc
            undēnōnāgēsimō ineunī Praeceptōrī offeram. Nihil possum parāre melius, nec quod prūdentēs magis approbent.
        </div>

        <div class="annotations-section">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>IN AMORIBUS:</strong> Qua ex re magnam voluptatem ac delectationem percipimus, eam et amorem et amores latini appellant: etiam plurali numero, inquam, in honestis rebus utuntur, quod rudiores nesciunt: et eadem notione delicias vocant. Cicer. 1. de Divinat. Quid amores et deliciae tuae Roscius? In epist. ad famil. in amoribus mihi est: Et, Deliciae vero tuae Aesopus. ad Att. lib.2. epist.19. Pompeius nostri amores, quod mihi summo dolori est, ipse se afflixit, et lib. 6. Dionysius (Ciceronum puerorum magister ) mihi quidem in amoribus est.
                </div>
            </div>
            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>OCULISSIMUS:</strong> Sensum oculorum supra omnes diligimus: surdus certe quam caecus esse mallet unusquisque nostrum. Itaque Plaut. Curcul. Hominem oculissimum dixit, pro aeque charo, ut sunt oculi, seu pro charissimo. Ibidem oculissimum ostium hyperbole quadam. Catull. Nec?? te plus oculis meis amarem. Idem.

Eripere ei noli multo quod charius illi
Est oculis, si quid charius est oculis.
                </div>
            </div>
            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>ORNATUS MEUS:</strong> Cultum corporis, ipsumque vestitumhac voce frequenter auctores indicant. Cic. 1. Off. Statuas videmus, ornatu fere militari. Plaut. Amphit. Nunc ne hunc ornatum vos meum admiremini.
                </div>
            </div>
            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>STRENAM PRAETEREA INSIGNEM:</strong> Strenarum origo, quibus felicem ominamur annum, ipsius auspicio et initio, a Tatio Rege manasse dicitur, qui primum Romuli hostis, deinde collega in regno Romano fuit. Vide Turneb. lib. 10. cap. 26.
                </div>
            </div>
        </div>
        
        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>