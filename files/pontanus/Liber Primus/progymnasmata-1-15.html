---
title: Progymnasmata Latinitatis - Prōgymnasma Decimum Quīntum
subtitle: Absentēs
type: Colloquium
author: Pontanus
topic: Absence, Illness, Truancy
difficulty: Moderate
sequence: 15
character_count: 2
permalink: /pontanus/progymnasmata-liber-primus-progymnasma-decimum-quintum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Benedictus, Augustīnus
        </div>

        <div class="line-container" id="Benedictus.1">
            <div class="line-character">
                Benedictus
            </div>
            Multōrum diērum intervallō nōn tē vīdimus in gymnasiō Augustīne: nec tamen fuit, quod mīrātus sum vehementer, cum praeceptor tē requīreret, aut mitteret, quī, ubī essēs, et quid agerēs investīgāret. Cūr afuistī?
        </div>

        <div class="line-container" id="Augustinus.2">
            <div class="line-character">
                Augustīnus
            </div>
            Male mē habēbam: idque ut nē lātēret Magistrum, cūrāvī, quō bonā cum eius veniā, et tūtō abesse licēret.
        </div>

        <div class="line-container" id="Benedictus.3">
            <div class="line-character">
                Benedictus
            </div>
            Meritissimō nōn appāruistī: sī quidem est, ut autumās. Convaluistin'?
        </div>

        <div class="line-container" id="Augustinus.4">
            <div class="line-character">
                Augustīnus
            </div>
            Nōndum plānē mē cōnfīrmāvī.
        </div>

        <div class="line-container" id="Benedictus.5">
            <div class="line-character">
                Benedictus
            </div>
            Quamdiū aegrōtāstī?
        </div>

        <div class="line-container" id="Augustinus.6">
            <div class="line-character">
                Augustīnus
            </div>
            Quamdiū mē in scholā nōn cōnspexistī.
        </div>

        <div class="line-container" id="Benedictus.7">
            <div class="line-character">
                Benedictus
            </div>
            Haud equidem recordor quantum temporis abierit.
        </div>

        <div class="line-container" id="Augustinus.8">
            <div class="line-character">
                Augustīnus
            </div>
            Diēs complūsculī, <a href="#note-1" class="annotation-link">ūndēvīgintī</a> omnīnō.
        </div>

        <div class="line-container" id="Benedictus.9">
            <div class="line-character">
                Benedictus
            </div>
            Quid erat morbī?
        </div>

        <div class="line-container" id="Augustinus.10">
            <div class="line-character">
                Augustīnus
            </div>
            Febricula.
        </div>

        <div class="line-container" id="Benedictus.11">
            <div class="line-character">
                Benedictus
            </div>
            <a href="#note-2" class="annotation-link">Quō medicāmentō eī</a> subvēnistī?
        </div>

        <div class="line-container" id="Augustinus.12">
            <div class="line-character">
                Augustīnus
            </div>
            Inediā prope sōlā, quā maximōs quōsque morbōs, et gravissimōs dēpellī solēre, aiēbat Magister auctōrēs in medicīnā clārōs et nōbilēs asserere. Vacuus mihi <a href="#note-3" class="annotation-link">venter crepitāre</a>: ego floccī pendere.
        </div>

        <div class="line-container" id="Benedictus.13">
            <div class="line-character">
                Benedictus
            </div>
            Facilī negōtiō cōnsequere, quae interim praecepta nōbīs et explicāta sunt.
        </div>

        <div class="line-container" id="Augustinus.14">
            <div class="line-character">
                Augustīnus
            </div>
            Sīc mihi persuāsī: et in eam rem, sī nōn recūsās, ūtar tuīs suppetiīs.
        </div>

        <div class="line-container" id="Benedictus.15">
            <div class="line-character">
                Benedictus
            </div>
            Repetam tibi omnia, et rēctissimīs tuīs atque optimīs studiīs nōn gravātē obsequar. Quandō tē reditūrum cēnsēs?
        </div>

        <div class="line-container" id="Augustinus.16">
            <div class="line-character">
                Augustīnus
            </div>
            Secundum nātālia Dominī. At tū quid vagāris? Cūr nōn es in lūdō?
        </div>

        <div class="line-container" id="Benedictus.17">
            <div class="line-character">
                Benedictus
            </div>
            Eram in itinere cum librīs: ecce tibi, pompa prōcēdit ferentium īnstrūmenta gladiātōria, sīve athlētica. Ego illōs sequī in aulam cūriae: ibi lūdricum illud certāmen certantēs spectāvī voluptāte mīrificā. Nam ubī aetās mātūruerit, eandem artem addiscere cōgitō: quandōquidem disciplīnīs līberālibus nōn est aliēna. Nōvī perplūrēs litterātōs, eōsdemque athlētās nōn spernendōs.
        </div>

        <div class="line-container" id="Augustinus.18">
            <div class="line-character">
                Augustīnus
            </div>
            Crāstīnā lūce quam expurgātiōnem habēbis?
        </div>

        <div class="line-container" id="Benedictus.19">
            <div class="line-character">
                Benedictus
            </div>
            Intendenda erit aliqua fallācia, quae mē virgārum perīculō eximat: <a href="#note-4" class="annotation-link">nox dabit cōnsilium</a>. <a href="#note-5" class="annotation-link">Sī mendācium dīxerō</a>, solēns meō mōre fēcerō.
        </div>

        <div class="line-container" id="Augustinus.20">
            <div class="line-character">
                Augustīnus
            </div>
            Timeō nē aliōrsum cadat rēs, et tū propter hanc cūriōsitātem spectandōrum gladiātōrum sine vibicibus ā Magistrō nōn dīmittāre.
        </div>

        <div class="line-container" id="Benedictus.21">
            <div class="line-character">
                Benedictus
            </div>
            Ēvāsī nōn semel, cōnfictīs caussīs absentiae.
        </div>

        <div class="line-container" id="Augustinus.22">
            <div class="line-character">
                Augustīnus
            </div>
            Bestiae quaedam cum canibus bis, ter ēlapsae fuerint, tandem capiuntur et pereunt.
        </div>

        <div class="line-container" id="Benedictus.23">
            <div class="line-character">
                Benedictus
            </div>
            Ōh, <a href="#note-6" class="annotation-link">nōn adimet mihi vītam</a> ista verberātiō. <a href="#note-7" class="annotation-link">Gymnasium flagrōrum</a> mē appellēs licet, quibus mea cutis indūruit, ut sī ad fūmum pependisset.
        </div>

        <div class="line-container" id="Augustinus.24">
            <div class="line-character">
                Augustīnus
            </div>
            <a href="#note-8" class="annotation-link">Tua rēs agitur</a>. <a href="#note-9" class="annotation-link">In quem exempla fient</a>, quīque clāmāverit ūsque ad rāvim, illī, putō, aliquid dolēbit.
        </div>

        <div class="annotations">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>ŪNDĒVĪGINTĪ:</strong> Sīc <i>ūndētrīgintā, ūndequadrāgintā, ūndequīnquāgintā</i>, et deinceps. Ūnum dē vīgintī sī auferās, manent decem et novem: ita in aliīs. Similis modus est, <i>duodēvīgintī, duodētrīgintā, duodēquadrāgintā</i>. Utrāque ratiōne dīcendī crebrō bonī auctōrēs ūtuntur.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>QUŌ MEDICĀMENTŌ EĪ:</strong> Prīmum est cavēre, nē in morbum dēlābāmur. Cavēbimus sī servēmus quae dē tuendā valētūd. ā Plūtarchō, ā Marsiliō Fīcīnō, et ab aliīs scrīpta sunt. Proximum ut ex illō convalēscāmus: quod quidem sī nōn per inediam sōlam, at certē numquam sine inediā vidēmus fierī. Caussa enim sublātā, etiam effectus tollitur. Atquī morbōrum caussae quae sunt aliae, nisi humōrēs vitiōsī, ac nimiī? Humōrēs autem unde nisi ē cibīs oriuntur? Quōrum moderātiōnem ac dēlēctum quī adhibent, et rārius aegrōtant, et citius cūrantur.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>VENTER CREPITĀRE:</strong> Plaut. Menaech. <i>MED: Dīc mihi, an Umquam tibi intestīna crepitant, quod sentiās? M: Ubī satur sum, nūlla crepitant: quandō ēsuriō, tum crepitant.</i> Hōrātius sat.2. lib.2. <i>lātrantem stomachum sale et pāne bene lēnīrī</i> affirmat.
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>NOX DABIT CŌNSILIUM:</strong> Plūtarch. lib. dē Cūriōsit. noctem (velut amīcam intellegentiae) vocābant εὔφρονα: vidēlicet arbitrantēs quiētem et assiduitātem illam, nūllīs interpellantibus aliārum rērum cūrīs, multum habēre momentī ad inventiōnem eōrum quae inquīruntur. Cicer.2. dē Ōrāt. <i>Nox tē nōbīs, Antōnī, expolīvit, hominemque reddidit</i>.
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>SĪ MENDĀCIUM DĪXERŌ:</strong> Inter <i>mendācium dīcere</i>, et <i>mentīrī</i> Nīgidius apud Gellium hoc interesse vult, quod quī mentitur, ipse nōn fallitur, sed alterum fallere cōnātur. Quī mendācium dīcit, ipse fallitur. Vir bonus praestāre dēbet nē mentiātur, prūdēns nē mendācium dīcat. Nihilōminus haec saepe cōnfunduntur.
                </div>
            </div>

            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>NŌN ADIMET MIHI VĪTAM:</strong> Exemplum prōiectae in puerō audāciae. <i>Tax tax tergō meō erit</i>, inquit ille in Persā, <i>nōn cūrō</i>.
                </div>
            </div>

            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>GYMNASIUM FLAGRŌRUM:</strong> Hominem in quō assiduē verberandō flagra et virga exercentur. Salūtātiō duōrum servōrum in Plautī Asīn. haec est. <i>LE. Gymnasium flagrī salvētō. LI. Quid agis cūstōs carceris? LE. Ō catēnārum colōne. LI. Ō virgārum lascivia</i>.
                </div>
            </div>

            <div class="annotation" id="note-8">
                <div class="annotation-number">8</div>
                <div class="annotation-content">
                    <strong>TUA RĒS AGITUR:</strong> Genus loquendī haud inēlegāns, cum dīcimus alicuius <i>rem, fāmam, dīgnitātem, glōriam, salūtem, caput, rem agī</i>. Id est, in discrīmine perīculōque versārī. Cicer. prō lēge Manīl. <i>Aguntur bona multōrum cīvium.</i> Dē Ōrāt. <i>Agitur nōn sōlum ingeniī nostrī exīstimātiō.</i> In Philipp. <i>Lībertās agitur pop. Rōmānī</i>.
                </div>
            </div>

            <div class="annotation" id="note-9">
                <div class="annotation-number">9</div>
                <div class="annotation-content">
                    <strong>IN QUEM EXEMPLA FIENT:</strong> Pūniendōrum peccātōrum ratiōnēs trēs addūcit Gellius lib. 6. cap. 14. <i>Tertia ratiō vindicta est</i>, inquit, <i>quae παράδειγμα ā Graecīs nōminā tur: cum pūnītiō propter exemplum necessāria, ut caeterī ā similibus peccātīs, quae prohibērī pūblicitus interest, metū cōgnitae poenae dēterreantur</i>. Idcircō veterēs quoque nostrī exempla prō maximīs gravissimīsque poenīs dīcēbant. Iam, Latīnī dīcunt <i>exemplum prōdere in aliquō</i>, ut Cicer. prō Flaccō. <i>In aliquō exemplum statuere</i>, ut īdem in 4. Verr. <i>Exempla cruciātus ēdere in aliquem</i>, ut Caesar 1. dē bellō Gall. <i>Exempla ēdere</i>, ut Terent. Eunuch. <i>Exempla faciam ego in tē</i>: aut sine praepositiōne (ut quidam legunt) est apud Plaut. Mostell.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>