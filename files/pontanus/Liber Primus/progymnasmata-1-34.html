---
title: Progymnasmata Latinitatis - Prōgymnasma Trīcēsimum Quārtum
subtitle: Studium in Silvīs ac Nemoribus
type: Colloquium
author: Pontanus
topic: Study, Nature, Solitude, Learning Environment
difficulty: Advanced
sequence: 34
character_count: 3
permalink: /pontanus/progymnasmata-liber-primus-progymnasma-trigesimum-quartum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Minūtius, Polydōrus, Magister
        </div>

        <div class="line-container" id="Minutius.1">
            <div class="line-character">
                Minūtius
            </div>
            Nōn ita prīdem, cum essem forte ex trīstitiā perturbātior, quaerēbam ubi illam miseriam ex animō velut
            expuerem. Dedī mē itaque ad legendās epistolās Plīniī, quās abs tē ut brevēs, argūtulās, dīsertās, suāvēs,
            ērūditās et fācētās māgnopere probārī saepius animadverteram. Incidī autem in sextam librī prīmī, quā ille
            memorat Cornēliō Tacitō, quī cum eō familiāritās mūtua intercēdēbat, sed in silvā dum vēnārētur, et ad rētia
            sedēret, iacēretque in proximō vēnābulum, quō scīlicet ferās in plāgās sē indeuntēs trānsverberāret,
            meditātum esse, cōgitātiōnēsque suās stylō pugilāribus indīdisse. Nōn est quod contemnās, inquit, hōc
            studendī genus: mīrum est, ut animus hāc agitātiōne mōtūque corpŏris excitētur. Iam undique silvae et
            sōlitūdō, ipsumque illud silentium quod vēnātiōnī dātur, māgna cōgitātiōnis incitāmenta sunt. Proinde cum
            vēnābere, licēbit auctōre mē, ut pānārium et lagunculam, sīc etiam pugillārēs ferās. Experiēris nōn Diānam
            magis montibus, quam Minervam inerrāre. Hīs ita perlēctīs, ēgomet continuō mēcum: conveniam Polydōrum, ex
            eō scīscitābor, quid dē hōc Plīniānō iūdiciō ipse iūdicet: arbitrēturne perinde Minervam ut Diānam vagārī
            per montēs et nemora.
        </div>

        <div class="line-container" id="Polydorus.2">
            <div class="line-character">
                Polydōrus
            </div>
            Nōn ergō hōc dē nihilō est, quod mē conventum esse expetīstī.
        </div>

        <div class="line-container" id="Minutius.3">
            <div class="line-character">
                Minūtius
            </div>
            Nōn est Polydōre, sed auscultā dum. Mūsīs quidem certē, et μυσηγέτῳ Phoebō montēs, nemora, silvās in quibus
            habitent, et chorōs agitent, nōn arcēs et urbēs dēdicātās novimus. Capiuntur item eiusmodī locīs poētae, et
            in ea sēcēdere carmina compositūrī cōnsuēvērunt. Dē Orpheō quotiēs legimus, <a href="#note-1"
                class="annotation-link">ipsum canentem bestiās et quercūs īnsecūtās</a>? Quod sī hoc antīquissimum ē
            doctīs genus, poētārum inquam, illic in suō negōtiō percommode versārī potest, cūr aliī nōn possunt? Quid
            eōs prohibet? Sī sōlitūdō ac silentium studiīs condūcunt, ibi neutrum dēsīderātur. Sī līber caelī aspectus,
            sī lēnēs viridissimārum arbōrum susurrī, sī dulcēs avīculārum concentūs, sī placidō cum murmure dē rupibus
            dēsīlientēs lymphae cōgitātiōnem minimē cōnfundunt ac remorantur, quīn potius spīritum exsuscitant, animum
            hilaritāte complent, atque ad prōpositam āctiōnem attemperant, cūr nōn stāmus ā Plīniō, et aliquandō cum
            stylō et palimpsēstō, aut cum librō in nemus ambulātum īmus, ibique summā iūcunditāte diem conterimus?
            Virgīlium poētārum excellentissimum in Campāniam frequenter, regiōnis amoenitāte illēctum sēcessisse, ibique
            bonam partem suōrum carminum condīdisse prōditum est memoriae.
        </div>

        <div class="line-container" id="Polydorus.4">
            <div class="line-character">
                Polydōrus
            </div>
            Quia sententiae meae particeps ut essēs, idcircō istuc ζήτημα in medium attulīstī, respondēbō tibi, sī
            spoponderis prius, nōn ēmanātūrum quod audīeris: sum enim homunculus ūnus ē multīs, nōndum ōrācula canō.
        </div>

        <div class="line-container" id="Minutius.5">
            <div class="line-character">
                Minūtius
            </div>
            Quod mihi crēdideris, ait Plautus, fūmēs ubi pōsīveris: alium putēs licet rīmārum plēnum esse, nōn mē.
        </div>

        <div class="line-container" id="Polydorus.6">
            <div class="line-character">
                Polydōrus
            </div>
            <a href="#note-2" class="annotation-link">Locōs sōlōs</a>, ac silentium quam altissimum legentibus,
            scrībentibus, commentantibus vehementer commodāre fatendum est, nec inter arbitrōs, clāmōrēs, strepitūs
            quantumcunque mediōcrēs animum prō eō ac vellet dēbēretque suum posse agere negōtium. Hinc vidēmus litterārum
            candidātōs amāre sēcessūs, et locōs interiōrēs ac penitus silentēs captāre, nē per īdōla et imāginēs rērum
            sēnsibus perceptārum mēns sēsē dīvidere, ac plūribus impertīrī cōgitātiōnem, et velutī pūgnam quandam
            tolerāre cōgātur. Dēmosthenēs ille, cuius ēloquentia obstupuit ūniversa Graecia, studendī caussā latebrōsē ab
            hominum cōnspectū, locō subterrāneō sē occultābat, ex quō nūlla vōx audīrētur, nihil vidērētur. Quārē? Nē
            oculī et aurēs aliō mentem āvocārent. Sī Philosophōrum, sī Ōrātōrum, aliōrumque litterīs praecellentium vītam
            legās, nōn mūtōs in turbā magis quam in sōlitūdine, sōlīs librīs praesentibus, respondentibusque suās rēs
            ēgisse inveniēs.
        </div>

        <div class="line-container" id="Minutius.7">
            <div class="line-character">
                Minūtius
            </div>
            Prōrsus tēcum sentiō.
        </div>

        <div class="line-container" id="Polydorus.8">
            <div class="line-character">
                Polydōrus
            </div>
            At vērō quod quis ad hoc īdem aliquid valēre nemora et silvās contendat, propter ratiuncuās quās tū
            afferēbās, hoc aliquid nihil est. Iūcundī sunt eiusmodī sēcessūs, vērum ad ea quae nōs quaerimus nōn sunt
            accommodātī. Sīquidem illa eadem quae sēnsibus blandiuntur, et animum dēlectant, eum ipsum ab opere
            dēstinātō quasi retrōrsum raptant: quī, quō plūribus est intentus (ut vulgātus inquit versīculus) eō minor
            est, eō minus valet ad singula: valet, ubi tōtus intenditur. Ac mīror equidem Plīnium hunc <a href="#note-3"
                class="annotation-link">ā Magistrō suō Quintiliānō</a> dissentīre voluisse, quem lib. 10 cap. 3 hanc
            opīniōnem ēvellisse ē mentibus hominum nōn ignōrābat. Nisi forsan, (quod videō fierī potuisse) hīc illō
            posterius īnstitūtiōnēs suās in lūcem ēmīsit. Silvae porrō, nemora, montēs, ut etiam flūmina, fontēs,
            citharae, cantūs, nōn ideō Mūsīs tribuuntur, quod poētās vel necessārium, vel ūtile sit in illīs locīs, aut
            circum illa loca versārī: sed ut studiī ipsōrum quod tractant suāvitātēs, et ūsitāta māteria istō modō,
            istīsque fictiōnibus indicēntur. Bene igitur Flaccus:
            <blockquote>
                Mē doctārum ederae praemia frontium<br>
                Diīs miscent superīs: mē gelidum nemus<br>
                Nymphārumque levēs cum Sātyrīs chorī<br>
                Sēcernunt populō, sī neque tibiās<br>
                Euterpē cohibet, nec Polyhymnia<br>
                Lesbōum refugit tendere barbiton.
            </blockquote>
        </div>

        <div class="line-container" id="Minutius.9">
            <div class="line-character">
                Minūtius
            </div>
            Tibi prōfectō, et clārissimō doctōrī Quintiliānō suffrāgābor, amoenitāteque illā locōrum, ut hortīs, nōn
            nisi ad meram et sōlam animī oblectātiōnem cum ūtar ipse, tum ūtendum, sī fuerit occāsiō, suādēbō.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>BESTIĀS ET QUERCŪS ĪNSECŪTĀS:</strong> Hōrat. Ōde 12 lib. 1:
                    <blockquote>
                        Aut in umbrōsīs Hēlicōnis ōrīs,<br>
                        Aut super Pindō, gelidōve in Haemō,<br>
                        Unde vocālem temerē īnsecūtae<br>
                        Orphea silvae,<br>
                        Arte māternā rapidōs morantem<br>
                        Flūminum lāpsūs celerēsque ventōs,<br>
                        Blandum et aurītās fidibus canōrīs<br>
                        Dūcere quercūs.
                    </blockquote>
                    Propert. lib. 3 eleg. 1:
                    <blockquote>
                        Orpheu tē tenuisse ferās, et concita dīcunt<br>
                        Flūmina Thrēiciā detinuisse lyrā.
                    </blockquote>
                    Fābulam hanc, ut item alteram dē cantū et lyrā Amphiōnis explicat Hōrat. epist. ad Pīsōnēs.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>LOCŌS SŌLŌS:</strong> Sōla loca, seu locōs sōlōs (nam utrumque in ūsū est) vocant scrīptōrēs
                    antīquī dēserta, īnfrequentia loca, et in quibus nēmō habitet. Plaut. Rud. <i>Neque magis sōlae terrae
                        sōlae sunt, quam haec loca, atque hae regiōnēs.</i> Lucrēt. lib. 6. <i>Cūr etiam loca sōla petunt,
                        frustrāque labōrant.</i> Cic. dē Dīvīnāt. <i>Cum in locīs sōlīs maestus errārēs.</i> Prōbus in
                    Eumene. <i>Sī per loca sōla contenderet, spērābat sē imprudentem hostem oppressūrum.</i> Terent. Phorm.
                    <i>Sōlās terrās</i>: Virg. in eclog. <i>Sōlōs montēs</i>. Catull. <i>Sōlam rupem, sōlam arēnam</i>.
                    Sallust. <i>Sōlās viās</i> dīxit.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>Ā MAGISTRŌ SUŌ QUINTILIĀNŌ:</strong> Inter caetera: <i>mihi</i>, inquit, <i>iūcundus hic magis
                        quam studiōrum hortātor vidētur esse sēcessus. Namque illa ipsa quae dēlectant, necesse est āvocent
                        ab intentiōne operis dēstinātī. Neque enim sē bonā fidē in multa simul intendere animus tōtum potest:
                        et quōcunque respēxerit, dēsinit intuērī quod prōpositum erat.</i> Quintiliānum magistrum suum
                    nōminat Plīn. epist. 14, lib. 2.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>