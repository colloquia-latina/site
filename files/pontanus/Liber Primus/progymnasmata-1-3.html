---
title: Progymnasmata Latinitatis - Prōgymnasma Tertium
subtitle: Euntēs in Lūdum
type: Colloquium
author: Pontanus
topic: Education, Going to School, Homework and Penmanship
difficulty: Moderate
sequence: "003"
character_count: 2
permalink: /pontanus/progymnasmata-liber-primus-progymnasma-tertium/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-common.css" />
    <link rel="stylesheet" href="/style-reading.css" />
    
</head>

<body>
    <div class="navbar">
        <div class="navbar-inner">
            <a href="/" class="navbar-item btn"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="navbar-item btn">{{ page.author }}</a>
            <span class="navbar-dynamic">{{ page.title }}</span>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Antōnius, Mārcellus
        </div>

        <div class="line-container" id="Antonius.1">
            <div class="line-character">
                Antōnius
            </div>
            Sēcūrusne, et timōre expedītus<a href="#footnote.1"><sup>(1)</sup></a> in phrontistērium<a href="#footnote.2"><sup>(2)</sup></a> vādis Mārcelle?
        </div>

        <div class="line-container" id="Marcellus.2">
            <div class="line-character">
                Mārcellus
            </div>
            Quid tibi istā percunctātiōne vīs? Explīcā dum, nōn enim satis intellīgō.
        </div>

        <div class="line-container" id="Antonius.3">
            <div class="line-character">
                Antōnius
            </div>
            Fābor ergō apertius. Contexuistī epistolam, quam ā nōbīs hodiē requīret Praeceptor?
        </div>

        <div class="line-container" id="Marcellus.4">
            <div class="line-character">
                Mārcellus
            </div>
            Contexuī, et dēscrīptam portō mēcum.
        </div>

        <div class="line-container" id="Antonius.5">
            <div class="line-character">
                Antōnius
            </div>
            Praecurrit alacritās tua meam tardidūdinem. Quanquam haud ita pigritiā mē, ut chartae penūriā, quā premēbar, remorāta est, fēcitque ut meam nōn tōtam dēscrīpserim: sērius quippe adeptus sum papӯrum.
        </div>

        <div class="line-container" id="Marcellus.6">
            <div class="line-character">
                Mārcellus
            </div>
            Quid āctūrus, sī popōscerit?
        </div>

        <div class="line-container" id="Antonius.7">
            <div class="line-character">
                Antōnius
            </div>
            Dum vestrās ēmendat, intereā quod reliquum est nūllō negōtiō dēscrībam. Hoc concessūrum mihi spēs est: sīquidem aliīs aliās concessit.
        </div>

        <div class="line-container" id="Marcellus.8">
            <div class="line-character">
                Mārcellus
            </div>
            Ostende sīs tuam scrīptiōnem.
        </div>

        <div class="line-container" id="Antonius.9">
            <div class="line-character">
                Antōnius
            </div>
            Hem.
        </div>

        <div class="line-container" id="Marcellus.10">
            <div class="line-character">
                Mārcellus
            </div>
            Quam foedē tū compōnis litterās! Gallīnam scrīpsisse<a href="#footnote.3"><sup>(3)</sup></a> arbitror. Quam item vacillant versūs<a href="#footnote.4"><sup>(4)</sup></a>?
        </div>

        <div class="line-container" id="Antonius.11">
            <div class="line-character">
                Antōnius
            </div>
            Dummodo legī queat scrīptūra, parvī dūcō tristia sint an laeta, pulchra vīsū, an dēfōrmia elementa: versūs ad amussim nequeō dīrigere, quantumvīs cōner. At quī nōn tam valdē utrāque laude mihi antestās.
        </div>

        <div class="line-container" id="Marcellus.12">
            <div class="line-character">
                Mārcellus
            </div>
            Iūdicium caecī.
        </div>

        <div class="line-container" id="Antonius.13">
            <div class="line-character">
                Antōnius
            </div>
            Aliter doceat mē Praeceptor, sī ipsī displiceō cum istīs illepidīs invenustīsque characteribus.
        </div>

        <div class="line-container" id="Marcellus.14">
            <div class="line-character">
                Mārcellus
            </div>
            Abhorrent istae partēs ab eius mūnere.
        </div>

        <div class="line-container" id="Antonius.15">
            <div class="line-character">
                Antōnius
            </div>
            At unde discam tandem? Quid tū nunc mihi auctor es?
        </div>

        <div class="line-container" id="Marcellus.16">
            <div class="line-character">
                Mārcellus
            </div>
            Aliquem perītum adolēscentem pāctā pecūniā condūcant parentēs tuī, quem hanc ad rem magistrum capiās.
        </div>

        <div class="line-container" id="Antonius.17">
            <div class="line-character">
                Antōnius
            </div>
            Attamen doctrīnā quoque spectātī et clārī<a href="#footnote.5"><sup>(5)</sup></a> hominēs plērumque īnscītē, et indecōrē effōrmant figūrās istās.
        </div>

        <div class="line-container" id="Marcellus.18">
            <div class="line-character">
                Mārcellus
            </div>
            Dīcī aliter nōn potest: vērum nōn idcircō sunt doctī: et tamen multī illōrum decenter.
        </div>

        <div class="line-container" id="Antonius.19">
            <div class="line-character">
                Antōnius
            </div>
            Parentēs meī (quod vitium senectūs<a href="#footnote.6"><sup>(6)</sup></a> affert) attentiōrēs sunt ad rem quam sat est: dēfraudant genium suum: vereor ut illīs persuādeam.
        </div>

        <div class="line-container" id="Marcellus.20">
            <div class="line-character">
                Mārcellus
            </div>
            Adhibē prōcūrātōrem Magistrum, cuius ūnum verbum hūc plūs valēbit, quam centum tua.
        </div>

        <div class="line-container" id="Antonius.21">
            <div class="line-character">
                Antōnius
            </div>
            Rogābō ut hanc mihi opellam surripiat.
        </div>

        <div class="line-container" id="Marcellus.22">
            <div class="line-character">
                Mārcellus
            </div>
            Caeterum, quae herī explicāta sunt in Cicerōne, sī tē forte nōmināverit, poterisne repetere?
        </div>

        <div class="line-container" id="Antonius.23">
            <div class="line-character">
                Antōnius
            </div>
            Nisi ipsemet opitulētur, parum bene: oblītus enim sum quōrundam, et quem domī interrogem habeō praeter parietēs nēminem.
        </div>

        <div class="line-container" id="Marcellus.24">
            <div class="line-character">
                Mārcellus
            </div>
            Haerentī subveniet. Ego īnsuper, quōad eius facere potuerō, tibi opem feram.
        </div>

        <div class="line-container" id="Antonius.25">
            <div class="line-character">
                Antōnius
            </div>
            Mī optime Mārcelle.
        </div>

        <div class="line-container" id="Marcellus.26">
            <div class="line-character">
                Mārcellus
            </div>
            Sponden' tē mūtuum esse factūrum mēcum, sī in eōdem lūtō haesitāverō? Sī necessitūdō<a href="#footnote.7"><sup>(7)</sup></a> postulāverit?
        </div>

        <div class="line-container" id="Antonius.27">
            <div class="line-character">
                Antōnius
            </div>
            Spondeō firmiter.
        </div>

        <div class="line-container" id="Marcellus.28">
            <div class="line-character">
                Mārcellus
            </div>
            Salva rēs est.
        </div>

        <div class="footnote" id="footnote.1">
            <a href="#Antonius.1">(1)</a> <i>timōre expedītus:</i> Quemadmodum apud probātōs scrīptōrēs legimus <i>cūrīs expedītus</i>, et <i>cūrīs expedītīs, cūrīs solūtus</i> et <i>solūtīs, solvere animum cūrā, solvere cūram</i>, ita licēbit dīcāmus, <i>timōre expedītus, timōre expedītō</i>, etc. Possunt etiam prōnōmen accūsandī cāsū, et praepositiō interpōnī. <i>Expedīre sē arumnīs, expedīre sē ab occupātiōnibus.</i> Dīcimus item <i>expedīre negōtium, nōdum</i>, etc.
        </div>

        <div class="footnote" id="footnote.2">
            <a href="#Antonius.1">(2)</a> <i>in phrontistērium:</i> ā verbō φροντίζω <i>cōgitō, mēdītor, commentor</i>, dēflectitur φροντιστήριον, locus ad commentandum, mēditandum, cōgitandum. Locus nempe, in quō cōgitātiōnēs et sēnsa nostra explīcāmus, atque ad audientēs prōferimus. Accommodātur ad scholam: ibī sīquidem Magistrī dīscipulīs sua, et auctōrum, quōs interpretantur cōgitāta mentemque explānant. διδασκαλεῖον quoque dīcī potest, ā docendō: διδάσκω namque est <i>doceō</i>. σχολὴ est <i>ōtium</i> et <i>cessātiō</i>. Hinc <i>schola</i>, quod ā caeterīs negōtiīs omnibus vacuī atque līberī, in eā ūnīs tantum studiīs impertīrī nōs dēbeāmus. Eōdem vocābulō disputātiōnēs et contrōversiae inter doctōs agitātae, et quaestiōnum dēnīque nōn levium tractātiōnēs sīgnificantur. Gellius cap. 26. lib. 1. <i>diatribam</i> nōminat, graecā item vōce: ob studium scīlicet operamque līberālem, quā tempus discendō atque audiendō cōnsūmimus. Latīnē <i>audītōrium</i>, Suētōn. Item <i>lūdus</i>, quoniam generātim locus in quī quis exercētur, sīc dīcitur. <i>Lūdus gladiātōrius, lūdus mūsicus, lūdus fīdicinus, lūdus palaestrae.</i> Ac meritō quidem <i>lūdus</i>, quandō, ut 3. Off. Cicerō ait, <i>discendī voluptās potius est, quam labor.</i> Addimus interdum, <i>litterārius</i>. Hinc <i>lūdum aperīre</i>. Cic. 1. Tuscul. loquēns dē Dionȳsiō: quod parum latīnē quīdam: <i>prōfessiōnem suscipere</i>.
        </div>

        <div class="footnote" id="footnote.3">
            <a href="#Marcellus.10">(3)</a> <i>gallīnam scrīpsisse:</i> Plautus initiō Pseud. huiuscemodī lepidās litterās, lepidā cōnscrīptās manū irrīdēns, inter caetera.<br><br>
            <div class="line-poetry">
                An obsecro hercle habent quoque gallīnae manūs?<br>
                Nam hās quidem gallīna scrīpsit.
            </div>
        </div>

        <div class="footnote" id="footnote.4">
            <a href="#Marcellus.10">(4)</a> <i>vacillant versūs:</i> Quid hoc sit, sequentibus statim verbīs dē amussī dēclārātur. Cic. epist. 15. lib. 16. <i>Accēpī tuam epistolam vacillantibus litterulīs. Nec mīrum, tam gravī morbō.</i> <i>Vacillāre memoriā</i>, ad Atticum.
        </div>

        <div class="footnote" id="footnote.5">
            <a href="#Antonius.17">(5)</a> <i>doctrīnā quoque clārī:</i> Vulgāta ac propemodum vēra opīniō. Istūc enim negōtium illī οὐ τιμῶνται τῆς φροντίδος, quemadmodum Anacrēōn Polycrātī Samiōrum tyrannō quīnque talenta, quibus ab eō dōnātus fuerat, et ob quae duābus noctibus somnō caruerat, restituēns dīxisse fertur. Theodosium minōrem, Arcadiī F. iam ad clāvum sedentem Nicephorus cap. 3. lib. 14. dēscrībendīs librīs mīrē dēlectātum, et καλλιγραφώτατον, multaque eius manū exārāta ad suam aetātem permānsisse, potuisseque ipsum eā scientiā vītae sūmptum tolerāre commemorat.
        </div>

        <div class="footnote" id="footnote.6">
            <a href="#Antonius.19">(6)</a> <i>quod vitium senectūs:</i> Tenācitās et avāritia senum, effūsiō iuvenum est. Illī quaerunt, et inventīs miserī abstinent, ac timent ūtī: quōque minus restat viae, eō plūs corradunt viāticī. Nihil absurdius. Hī ūtilium tardī prōvīsōrēs, prōdigī aeris, ut inquit ad Pīsōnēs Horātius.
        </div>

        <div class="footnote" id="footnote.7">
            <a href="#Marcellus.26">(7)</a> <i>necessitūdō postulāverit:</i> <i>Necessitās</i> et <i>necessitūdō</i>, sīcut <i>suāvitās</i> et <i>suāvitūdō, sānctitās</i> et <i>sānctitūdō</i> idem sunt, et utrāque vōx coniūnctiōnem benevolentiae, seu familiāriōrem amīcitiam, cōnsanguinitātem, et id quod necessum est sīgnificat. Gell. lib. 13. cap. 3. apud Sallustium quidem posterius frequenter sānē. Vidē īnsuper Manūt. in epist. ultimam lib. 2.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>

   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>