---
title: Progymnasmata Latinitatis - Prōgymnasma Vīcēsimum Prīmum
subtitle: Virgae
type: Colloquium
author: Pontanus
topic: Corporal Punishment, Discipline, Fear
difficulty: Moderate
sequence: "021"
character_count: 2
permalink: /pontanus/progymnasmata-liber-primus-progymnasma-vicesimum-primum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Valentīnus, Simōn
        </div>

        <div class="line-container" id="Valentinus.1">
            <div class="line-character">
                Valentīnus
            </div>
            Tūn' ignōrās, Simōn, Magistrum hesternō diē pomerīdiānīs explicātiōnibus fīnītīs, puerōs aliquot virgātum<a href="#footnote.1"><sup>(1)</sup></a> mīsisse in suburbānum nemus?
        </div>

        <div class="line-container" id="Simon.2">
            <div class="line-character">
                Simōn
            </div>
            Prō dolor. Quālem historiām, quam terribilem audītū? Quis retulit?
        </div>

        <div class="line-container" id="Valentinus.3">
            <div class="line-character">
                Valentīnus
            </div>
            Ipsemet ūnus fuī dē illō ternāriō.
        </div>

        <div class="line-container" id="Simon.4">
            <div class="line-character">
                Simōn
            </div>
            Multāsn' cōnfēcistis?
        </div>

        <div class="line-container" id="Valentinus.5">
            <div class="line-character">
                Valentīnus
            </div>
            Bene multās, bene crassās, bene longās.
        </div>

        <div class="line-container" id="Simon.6">
            <div class="line-character">
                Simōn
            </div>
            Vae, vae.
        </div>

        <div class="line-container" id="Valentinus.7">
            <div class="line-character">
                Valentīnus
            </div>
            Haud libenter utique in eam rem locāvī operam. Sed quid agās? Accersit, accurrendum: praecipit, faciendum: vetat, intermittendum est. Nisi extemplō pāreās, prīmōdum ācris incrēpātiō, incrēpātiōnem ācriōrēs plāgae comitantur. Ego vērō praeoptārim quāmvīs multās ex arboribus dēfringere et colligāre virgās, quam virgārum caussā virgīs lacerārī.
        </div>

        <div class="line-container" id="Simon.8">
            <div class="line-character">
                Simōn
            </div>
            Nōn improbō quod mandantī pārueris, cum ipsemet nōn aliter factūrus fuerim. Recentibus et flexīlibus virgīs, atque ut tūte cōnfīrmās, tam crassīs peius metuō, quam ārēfactīs, gracilibus ūsūque ipsō dētrītīs. Huiuscemodī trēs quattuorve ēlapsa hebdomade, cum prīmus scholam intrōgressus, nūllum praeter mē cōnspicārer, cōnfrēgī, cōnfrāctās in hortum dē fenestrā abiēcī. Nūlla tē religiōne tāctum tam perīculōsum facinus?
        </div>

        <div class="line-container" id="Simon.9">
            <div class="line-character">
                Simōn
            </div>
            Haud tē praeterit, nōn fierī sine perīculō māgnum et memorābile facinus. Nōn multum intercessit temporis, cum Magister īrā īnflammātus auctōrem et cōnsciōs noxae investīgāvit. Negantibus reliquīs, ego quoque negāre liquidō, et fingere alia omnia<a href="#footnote.2"><sup>(2)</sup></a>.
        </div>

        <div class="line-container" id="Valentinus.10">
            <div class="line-character">
                Valentīnus
            </div>
            Cūr nōn es cōnfessus vēritātem?
        </div>

        <div class="line-container" id="Simon.11">
            <div class="line-character">
                Simōn
            </div>
            Cūr? Quia mercēdem nimis grandem huic cōnfessiōnī dēstinātam, summum scilicet in cruciātum mē ventūrum esse intelligēbam.
        </div>

        <div class="line-container" id="Valentinus.12">
            <div class="line-character">
                Valentīnus
            </div>
            Nē chordā oberrēs eādem: nam in tālēs (nec ipsōrum immeritō) saevīre mōs est Praeceptōribus: videntur quippe ōsōrēs et inimīcī iūstitiae.
        </div>

        <div class="line-container" id="Simon.13">
            <div class="line-character">
                Simōn
            </div>
            Volēbam istā grātificātiōne meum honōrāre corpus, et vōs singulōs.
        </div>

        <div class="line-container" id="Valentinus.14">
            <div class="line-character">
                Valentīnus
            </div>
            At nūllus exstitisset, quī sī ob commissa verberibus accipiendus fuissēs, ipse suum corpus prō tē supposuisset.
        </div>

        <div class="line-container" id="Simon.15">
            <div class="line-character">
                Simōn
            </div>
            Rēctē. Omnēs sibi melius<a href="#footnote.3"><sup>(3)</sup></a> esse malunt, quam alterī.
        </div>

        <div class="line-container" id="Valentinus.16">
            <div class="line-character">
                Valentīnus
            </div>
            Cēterum nōn est quod timeās: prius exārēscent omnēs virgae, quam tū caedāre: eō tolerābiliōrēs erunt.
        </div>

        <div class="line-container" id="Simon.17">
            <div class="line-character">
                Simōn
            </div>
            Ecquis praestābit<a href="#footnote.4"><sup>(4)</sup></a> mē vel ūnum diem fore tūtum? Frequenter ūna interrogātiūncula, cuī respondēre nequeās, in extrēmum tē perīculum addūcat.
        </div>

        <div class="line-container" id="Valentinus.18">
            <div class="line-character">
                Valentīnus
            </div>
            Quam vellem reperīrētur aliqua via ēvādendī istās percussiōnēs, seu carnificīnam potius.
        </div>

        <div class="line-container" id="Simon.19">
            <div class="line-character">
                Simōn
            </div>
            Alia nūlla est, nisi ut discāmus quam dīligentissimē, quō ab istīs plāgōsīs et ēiulantibus scholīs, ad fēlīcēs illās, tranquillās, et quasi beātōrum īnsulās<a href="#footnote.5"><sup>(5)</sup></a> trānsferāmur.
        </div>

        <div class="line-container" id="Valentinus.20">
            <div class="line-character">
                Valentīnus
            </div>
            Hoc intrā triennium nōn erit.
        </div>

        <div class="line-container" id="Simon.21">
            <div class="line-character">
                Simōn
            </div>
            Eheu.
        </div>

        <div class="line-container" id="Valentinus.22">
            <div class="line-character">
                Valentīnus
            </div>
            Dēterrimō locō sumus.
        </div>

        <div class="line-container" id="Simon.23">
            <div class="line-character">
                Simōn
            </div>
            Attamen eō quō fuērunt quondam, quī nunc sunt Iūrēcōnsultī, Philosophī, Ōrātōrēs: quō fuit ipse Praeceptor: sīquidem in puerīs fuērunt omnēs. Ad haec nōn est nōbīs dēdecorī multārī virgīs ā doctōribus in gymnasiō. Populō īnspectante per viās oppidōrum caedī ātrōciter ā carnificibus ob ēdita scelera, hoc est in turpissimum sempiternumque dedecus incurrere. Quod sī vōciferēris ēlātissimē, minus sentiuntur ictūs<a href="#footnote.6"><sup>(6)</sup></a>.
        </div>

        <div class="line-container" id="Valentinus.24">
            <div class="line-character">
                Valentīnus
            </div>
            Tantō ferit ille validius, quantō tū clāmās horribilius.
        </div>

        <div class="line-container" id="Simon.25">
            <div class="line-character">
                Simōn
            </div>
            Ob clāmōris māgnitūdinem cessāre interdum cōgitur.
        </div>

        <div class="line-container" id="Valentinus.26">
            <div class="line-character">
                Valentīnus
            </div>
            Ō vafrītiem. Cavē nē ōs tibi obtūret, aut lignum trānsversum īnserat.
        </div>

        <div class="line-container" id="Simon.27">
            <div class="line-character">
                Simōn
            </div>
            Hīc esset Phalārismus meō quidem animō. Precēs et obtestātiōnēs item nōn mediocri ēmolumentō sunt illō tempore.
        </div>

        <div class="line-container" id="Valentinus.28">
            <div class="line-character">
                Valentīnus
            </div>
            Assentior: et nunc redeō in memoriam, tē nōn ita multōs ante diēs ideō percussum leviter, paucīsque ictibus, quod tē statim moritūrum clāmārēs, et per dīvīna hūmānaque omnia, perque extrēmī Iūdiciī diem<a href="#footnote.7"><sup>(7)</sup></a>, ut temperāret obsēcrārēs.
        </div>

        <div class="line-container" id="Simon.29">
            <div class="line-character">
                Simōn
            </div>
            Unde unde<a href="#footnote.8"><sup>(8)</sup></a> auxilium, Valentīne, in tam horrendō discrīmine accersendum est. Egomet mihi, sibi quisque est chārus.
        </div>

        <div class="footnote" id="footnote.1">
            <a href="#Valentinus.1">(1)</a> <i>virgātum:</i> Ut <i>aquātum, līgnātum, pābulātum, frūmentātum</i>, quae sunt bonīs scrīptōribus familiāria. Novāvimus igitur hoc verbum similitūdine. Sīc <i>virgātōrēs</i>. Plaut. Asīn. Caesar. lib. 1. dē bell. cīvil. Cuius etiam sunt, <i>līgnātor, aquātor</i>: ut Līviī <i>pābulātor</i>. Rūrsus Plautī <i>virgidēmia</i> in Asīn.
        </div>

        <div class="footnote" id="footnote.2">
            <a href="#Simon.9">(2)</a> <i>fingere alia omnia:</i> Dictum, ut, <i>īre in alia omnia</i>, quod est epīct. 2. lib. 1. et apud Caelium lib. 8. ad Cicerōnem. Sīc praecō clāmābat bonī ōminis caussā, prō, <i>quī nōn cēnsētis</i>. vidē explānāt. Manūtiī.
        </div>

        <div class="footnote" id="footnote.3">
            <a href="#Simon.15">(3)</a> <i>omnēs sibi melius:</i> Terent. Andr. Platō 5. dē lēg. <i>Hoc est quod dīcunt, ūnumquemque sibi nātūrā amīcum esse, idque rēctē fierī.</i> Aristot. Eth. lib. 7. <i>Nōnnūllīs vidētur quemque sibi potissimum amīcum esse</i>.
        </div>

        <div class="footnote" id="footnote.4">
            <a href="#Simon.17">(4)</a> <i>praestāre:</i> <i>Praestāre</i> interdum Iūrēcōnsultīs prō <i>exitum reī in sē recipere</i>, vel <i>aliēnae culpae dispendium velle luere</i>: ut <i>praestāre ēventum, praestāre prōmissum aliēnum</i>. Sīc Cicerō ad Vatīnium epist. 11. lib. 5. <i>Dē servō Diōnӯsiō, sī mē amās, cōnfice: quamcunque eī fidem dederis, praestābō.</i> Et 1. dē Ōrāt. <i>Perge vērō, Crasse: istam enim culpam, quam verēris, ego praestābō.</i> Id est, <i>ego in mē recipiō</i>. Graecī ἐγγυᾶσθαι. Būdaeus in Pandēct.
        </div>

        <div class="footnote" id="footnote.5">
            <a href="#Simon.19">(5)</a> <i>beātōrum īnsulās:</i> Plaut. Trinum. <i>Sīcut fortūnātōrum memorant īnsulās, Quō cūnctī quī aetātem ēgērunt castē suam Conventant.</i> Ubīnam sitae sint istae īnsulae, et quālis eārum nātūra, Mūrētus polītissimā dēscrīptiōne docēbit, cap.1. lib.5. Hōrat. Ode.16. Epod. Homērus Odyss. 4. Strabō lib. 1. Plīn. lib. 6. cap. 32.
        </div>

        <div class="footnote" id="footnote.6">
            <a href="#Simon.23">(6)</a> <i>minus sentiuntur ictūs:</i> Clāmōre corpus intenditur: intenta autem quam remissa magis resistunt plāgīs et pulsibus. Etiam quī armīs et ferrō concurrunt, hanc caussam habent, cūr vōciferentur. Nōbiscum faciunt illa Cic. Tūscul. 2. <i>Nec vērō umquam nē ingemēscit quidem vir fortis, ac sapiēns, nisi forte ut sē intendat ad firmitātem: ut in stadiō cursōrēs exclāmant quam maximē possunt. Faciunt īdem, cum exercentur athlētae. Pugilēs vērō, etiam cum feriunt adversārium, in iactandīs caestibus ingemēscunt: nōn quod doleant, animōve succumbant: sed quia in profundendā vōce omne corpus intenditur, venitque plāga vehementior</i>.
        </div>

        <div class="footnote" id="footnote.7">
            <a href="#Valentinus.28">(7)</a> <i>perque extrēmī iūdiciī diem:</i> Videāmus num istud (<i>extrēmus diēs</i>, sīve <i>extrēmum iūdicium</i>) plūribus et ōrnātius, plānēque ōrātōriē dīcī possit. Diēs ille formīdolōsus, quō diē ūniversī mortālēs in iūdicium vocābuntur, tōtīus vītae ratiōnem redditūrī. Diēs ille, quō hominum corpora ē somnō mortis ad lūcem alterīus vītae excitābuntur. Diēs, quō nōbīs omnibus iterum dabuntur vītae lūmina, et ad Chrīstī omnēs tribūnal sistēmur. Quandō ad vītam revocātīs quotquot umquam nātī sunt, Deī fīlius ē caelō ad iūdicium exercendum, sententiamque prōnūntiandam dēscendet.
        </div>

        <div class="footnote" id="footnote.8">
            <a href="#Simon.29">(8)</a> <i>unde unde:</i> Huius ōrdinis sunt, <i>ut ut, ubī ubī, quā quā, quālis quālis, quantus quantus</i>, prō <i>utcunque, ubicunque, quācunque, quāliscunque, quantuscunque</i>. Dōnat. in Andr.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>