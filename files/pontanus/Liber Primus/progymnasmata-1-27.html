---
title: Progymnasmata Latinitatis - Prōgymnasma Vīcēsimum Septimum
subtitle: Ēmendātiō Scrīptiōnis
type: Colloquium
author: Pontanus
topic: Writing Correction, Letter Writing, Latin Style
difficulty: Advanced
sequence: 27
character_count: 2
permalink: /pontanus/progymnasmata-liber-primus-progymnasma-vicesimum-septimum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Discipulus, Magister
        </div>

        <div class="line-container" id="Discipulus.1">
            <div class="line-character">
                Discipulus
            </div>
            Perbrevem epistolam, Praeceptor, ad parentem effēcī, eam sī tibi est ōtium, corrigere, quaesō, nē abnuerīs.
        </div>

        <div class="line-container" id="Magister.2">
            <div class="line-character">
                Magister
            </div>
            Quod est argūmentum? Quā dē rē scrībis?
        </div>

        <div class="line-container" id="Discipulus.3">
            <div class="line-character">
                Discipulus
            </div>
            Explicō ratiōnem valētūdinis meae: hinc argentum partim ad nōmina dissolevnda, partim ad librōs coemendōs petō.
        </div>

        <div class="line-container" id="Magister.4">
            <div class="line-character">
                Magister
            </div>
            Lege initium.
        </div>

        <div class="line-container" id="Discipulus.5">
            <div class="line-character">
                Discipulus
            </div>
            Andreas Praetōrius Nīcolāō Praetōriō amantissimō parentī S.P.D.
        </div>

        <div class="line-container" id="Magister.6">
            <div class="line-character">
                Magister
            </div>
            Rēctissimē, iam prōgredere.
        </div>

        <div class="line-container" id="Discipulus.7">
            <div class="line-character">
                Discipulus
            </div>
            Quamquam haud ita prīdem litterās ad tē dedī, mī pater,
        </div>

        <div class="line-container" id="Magister.8">
            <div class="line-character">
                Magister
            </div>
            <a href="#note-1" class="annotation-link">Vōx <i>(quamquam)</i> indicandīne modo, aequē ut coniūnctīvō iūngitur?</a> Nōnne dīcendum erat: quamquam dederim?
        </div>

        <div class="line-container" id="Discipulus.9">
            <div class="line-character">
                Discipulus
            </div>
            Probē indicātīvō iugātur.
        </div>

        <div class="line-container" id="Magister.10">
            <div class="line-character">
                Magister
            </div>
            Prōfer idōneī scrīptōris testimōnium, sī recordāre.
        </div>

        <div class="line-container" id="Discipulus.11">
            <div class="line-character">
                Discipulus
            </div>
            Etiam plūrium. M. Tullius ad Curiōnem. <i>Quamquam mē nōmine neglegentiae suspectum tibi esse doleō.</i> Et prō lēge Manīl. <i>Quamquam mihi semper frequēns cōnspectus vester multō iūcundissimus, hic autem locus ad agendum amplissimus, ad dīcendum ōrnātissimus est vīsus.</i> Virg. 2. Aeneid. <i>Quamquam animus meminisse horret.</i> Terent. Eunuch. <i>Quamquam illam cupiō abdūcere.</i>
        </div>

        <div class="line-container" id="Magister.12">
            <div class="line-character">
                Magister
            </div>
            Sīc ēnitēre semper, ut quod loqueris aut scrībis, bene latīnum esse cōnfīdere possīs. Quid sequitur?
        </div>

        <div class="line-container" id="Discipulus.13">
            <div class="line-character">
                Discipulus
            </div>
            Quibus tē <a href="#note-2" class="annotation-link">certiōrem reddidī</a>.
        </div>

        <div class="line-container" id="Magister.14">
            <div class="line-character">
                Magister
            </div>
            Ēmendā, <i>certiōrem fēcī</i>.
        </div>

        <div class="line-container" id="Discipulus.15">
            <div class="line-character">
                Discipulus
            </div>
            Atquī ego saepius meminī mē legere, <i>certiōrem reddere</i>, et doctōs ita loquentēs nōn semel audīvī.
        </div>

        <div class="line-container" id="Magister.16">
            <div class="line-character">
                Magister
            </div>
            Sī prō Latīnīs ea dūcāmus, quae ubicunque legimus, et ā quibusvis audīmus, nihil erit inquinātum, nihil parum proprium, nihil barbarum: omnia nitida, propria, et quasi ex hortulīs Grātiārum dēlibāta. Videndum dīligenter, quae verba quibus copulent Cicerō, Sallustius, Līvius, Caesar, Virgilius, Terentius, Plautus, et reliquī auctōrēs, quī latīnitātis lautum copiōsumque patrimōnium nōbīs relīquērunt: hōrum sermōnī assuefactī quī erunt, etiam volentēs nōn poterunt nisi latīnē et ōrnātē loquī. Quāre ipsōrum pulcherrima simulāchra ceu pictōribus ante oculōs nostrōs in omne tempus versābuntur. Hoc prīmum. Deinde observandum studiōsē, quid hominēs nostrī, nōn tantum ērudītī (nōn enim est satis) sed etiam castī illius, incorruptī, minimē īnfuscātī, et nātīvī sermōnis perītī aut amplectantur, aut aspernentur. Quāre Paulus Manūtius in explānātiōne epist. 4. lib. 2. negat latīnē dīcī, <i>certiōrem reddere</i>: cuius virī nōn levis est apud mē auctōritās. Lege caetera.
        </div>

        <div class="line-container" id="Discipulus.17">
            <div class="line-character">
                Discipulus
            </div>
            Quibus tē certiōrem fēcī dē omnibus, quae tē scīre velle nōn dūbitābam: tamen cum mihi praecēperīs.
        </div>

        <div class="line-container" id="Magister.18">
            <div class="line-character">
                Magister
            </div>
            Vāriā illud <i>(praecēperīs)</i>.
        </div>

        <div class="line-container" id="Discipulus.19">
            <div class="line-character">
                Discipulus
            </div>
            <i>Iusserīs, in mandātīs dederīs, imperāverīs, iniūnxerīs, imposuerīs.</i>
        </div>

        <div class="line-container" id="Magister.20">
            <div class="line-character">
                Magister
            </div>
            Perge.
        </div>

        <div class="line-container" id="Discipulus.21">
            <div class="line-character">
                Discipulus
            </div>
            Cum mihi imposuerīs, ut quam frequentissimās ad tē litterās darem.
        </div>

        <div class="line-container" id="Magister.22">
            <div class="line-character">
                Magister
            </div>
            <a href="#note-3" class="annotation-link">Duo peccāta.</a> Prīmum, quamvīs, <i>praecēperīs, iusserīs</i>, et reliqua duo cum particulā, <i>ut</i>, et optātīvō et subiūnctīvō nōn vitiōsē coagmententur, tamen vōcēs, <i>iniungere, impōnere</i>, nisi cum accūsandī cāsū nōn significant quod tū sentīs: dīcendum quippe, <i>iniungere aut impōnere alicuī mūnus, onus, necessitātem, prōvinciam, servitūtem</i> et similia. Itaque loquitur barbarē vulgus, cum ait: <i>Philippus iniūnxit mihi, ut sē exspectārem. Pater imposuit fīliō, nē noctū eat ambulātum.</i> Alterum, cum suprā dīxissēs, <i>ad tē litterās dedī</i>, mūtanda erat locūtiō, ut dīcerēs: <i>quam frequentissimās, seu creberrīmās ad tē epistolās mitterem</i>. Oportet enim tē nōn sōlum pūrē, nōn sordidē, propriē, nōn imprōpriē, vērum etiam copiōsē loquī, scrīptaque tua verbōrum varietāte, ac modīs seu fōrmīs loquendī distīnguere. Similitūdō namque taedium legentibus generat, et sēnsus aurium est fastīdiōsissimus.
        </div>

        <div class="line-container" id="Discipulus.23">
            <div class="line-character">
                Discipulus
            </div>
            Et cum habērem certum tabellārium, omnīnō scrībendum putāvī. Quod ad valētūdinem meam attinet, quam tibi et suāvissimae mātrī māgnae sollicitūdinī esse nōn mē clam est, valeō rēctē, et Chrīstō Salvātōrī.
        </div>

        <div class="line-container" id="Magister.24">
            <div class="line-character">
                Magister
            </div>
            Iunge <i>grātiā</i>.
        </div>

        <div class="line-container" id="Discipulus.25">
            <div class="line-character">
                Discipulus
            </div>
            Et Chrīstō Salvātōrī grātiā valeō rēctē.
        </div>

        <div class="line-container" id="Magister.26">
            <div class="line-character">
                Magister
            </div>
            Praeclārē, perge.
        </div>

        <div class="line-container" id="Discipulus.27">
            <div class="line-character">
                Discipulus
            </div>
            Iam hoc scīre tē vehementer optō. Superioribus diēbus certam summam pecūniae mūtuō accēpī ā quōdam mercātōre <a href="#note-4" class="annotation-link">ad hōc, ut crēditōrēs meī satisfacerent</a>.
        </div>

        <div class="line-container" id="Magister.28">
            <div class="line-character">
                Magister
            </div>
            Illud <i>(ad hōc)</i> pūtidē dictum est. Melius erat dīcere, <i>ideō, ob eam rem, proptereā, eō cōnsiliō, eā ratiōne</i>.
        </div>

        <div class="line-container" id="Discipulus.29">
            <div class="line-character">
                Discipulus
            </div>
            Inde restant nōnāgintā flōrēnī, quōs proximō mēnse dissolvam.
        </div>

        <div class="line-container" id="Magister.30">
            <div class="line-character">
                Magister
            </div>
            <a href="#note-5" class="annotation-link">Quid est <i>inde</i>?</a> Āc, dēhinc, proptereā, annōtā et <i>dissolvam</i>.
        </div>

        <div class="line-container" id="Discipulus.31">
            <div class="line-character">
                Discipulus
            </div>
            <i>Persolvam</i>.
        </div>

        <div class="line-container" id="Magister.32">
            <div class="line-character">
                Magister
            </div>
            Rectissimē.
        </div>

        <div class="line-container" id="Discipulus.33">
            <div class="line-character">
                Discipulus
            </div>
            Nunc autem rogō tē, mī pater, ut quantum fērī poterit prōperē ad mē mittās certam summam, <a href="#note-6" class="annotation-link">ad bibliopolam reī litterāriae caussā adeundum</a>.
        </div>

        <div class="line-container" id="Magister.34">
            <div class="line-character">
                Magister
            </div>
            <a href="#note-7" class="annotation-link">Supervacaneum et prōlixum est <i>(ad bibliopolam reī litterāriae caussā adeundum)</i>.</a> Dīc breviter et cōmpendiōsē, <i>ad librōs comparandōs</i>, aut <i>coemendōs</i>.
        </div>

        <div class="line-container" id="Discipulus.35">
            <div class="line-character">
                Discipulus
            </div>
            Faciō. Nunc autem rogō tē, mī pater, ut quantum fērī poterit prōperē ad mē mittās certam summam ad librōs coemendōs. Lībrōs autem eōs comparāre studeō, quibus ad maiōrem in studiīs doctrīnae prōgressum perveniendī nūllum dubitō mihi magnopere opus fore. Hōs ego librōs emam, pater, sī pecūniam mīserīs: sīn autem eam nōn mīserīs, procūrābō ut mūtuō accipiam ab amīcō quōdam, quī mihi hanc grātiam faciat, necesse est.
        </div>

        <div class="line-container" id="Magister.36">
            <div class="line-character">
                Magister
            </div>
            Ferē satis, sed ecce tot mendās in brevī hāc epistolā, ut stupeam.
        </div>

        <div class="line-container" id="Discipulus.37">
            <div class="line-character">
                Discipulus
            </div>
            <a href="#note-8" class="annotation-link">Ō Iovis Dīspiter!</a> Quot sint rērum perturbātiōnēs, quantae ineptiae, quantae insolentiae, quotque locūtiōnēs minime Latīnae, nunc prīmum intellegō.
        </div>

        <div class="line-container" id="Magister.38">
            <div class="line-character">
                Magister
            </div>
            Haec tē paenitentia nōn modica cōnsōlātiōne mē afficit: indicat enim, tē nōn prōrsus esse stupidum.
        </div>

        <div class="line-container" id="Discipulus.39">
            <div class="line-character">
                Discipulus
            </div>
            Sed unde ista tanta vitiōrum turba, praeceptor?
        </div>

        <div class="line-container" id="Magister.40">
            <div class="line-character">
                Magister
            </div>
            Unde? Ex neglegentiā, inquam, atque sūmī. <a href="#note-9" class="annotation-link">Antequam stylum in manum sūmpserīs</a>, perlegere vēra Latīna aut audīre oportuit, quae sint huius generis quod tū prae mānibus habuistī. Deinde, meditārī: tum dēmum scrībere. Quīn et illud maximē necessārium dūcō, ut antequam cuidam tuōrum cōnātuum fīnem impōnās, diēs circiter ūnum aut alterum quō scrīpserīs reponas, post eaque, ut novum quid, relegas: māgnās sānē mendās facillimē corrēctūrus. Sīc valē.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>VŌX QUAMQUAM:</strong> Dē vōcibus licet, quamquam, tamen, vel, etsi, tametsī, quamvīs: item quandō, cum, postquam, ubi, ut, quōmodō, sīcut, et similibus, hoc tenendum est, indicātīvum rēctē iīs sociārī, praecipuē verō vōcī <i>quamquam</i>. Cicerō prō Cluentiō: <i>Quamquam senātus frequēns tantam auctōritātem salūtī meae dētulit.</i> Dē prōvīnciīs cōnsulāribus: <i>Quamquam tuī mihi multam et iūstam suspīciōnem dederunt antehāc.</i> Sed complūra alia apud hunc, et in Īnstitūtiōne, et Cōnfirmātiōne Grammaticae.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>CERTIŌREM REDDIDĪ:</strong> Imitātiō Graecōrum est, ex quōrum locūtiōne, βεβαιότερον ποιεῖν, hōc fictum est, sed malē. Nam Latīnī certiōrem faciunt, hoc est, <i>certiōrem reddunt. Reddere</i> vērō, nōnnisi ea quae accepta sunt; <i>facere</i> autem, quae ante nōn erant. Cicerōnem habēmus, quī istīs testimōniīs sē armārī nōn sinat: <i>Certiōrem mē faciunt litterīs tuīs.</i> <i>Mē faciēs certiōrem.</i> <i>Certiōrem Caesarem faciō.</i> Et multīs aliīs locīs apud hunc.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>DUO PECCĀTA:</strong> <i>Iniungere</i> et <i>impōnere</i> accūsātīvum semper postulant. Cicerō prō Rōsciō Amerīnō: <i>Causās quās impōsuistī.</i> Ōrat. in Catilīnam: <i>Imperātōribus nostrīs ā vōbīs bellum iniūnctum est.</i> Dē imperō Cn. Pompeiī: <i>Ipsī iniūnctum negōtium.</i> Variētās sermōnis ex aliīs rebus, quam ex īsdem vocibus usūrpandīs, paranda est. Eādem enim atque eādem verba in singulīs periodīs, aut in duābus prōximīs sapiunt ineptiam et insolentiam. Cicerō in Ōrātōre: <i>Quasi quādam varietāte condīrī ōrātiōnem putō oportēre.</i>
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>AD HŌC UT CRĒDITŌRĒS:</strong> <i>Ad hōc</i> prō <i>ideō, eō, ob eam rem</i> barbara et insolēns locūtiō est, quamvīs ā quamplurimīs hodiē ūsūrpētur. Longē castius dicunt, quī dīcunt <i>ideō, proptereā, eō cōnsiliō, ob id, ob eam rem, eius reī grātiā</i>.
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>QUID EST INDE?:</strong> <i>Inde</i> dē locō dicitur, unde āliquid proficīscitur. <i>Ac, deinde, dēhinc</i>, prō <i>praetereā, porrō, autem</i> melius sunt. <i>Dissolvere nōmen</i> nōn est Latīnum: <i>persolvere, exsolvere, solvere</i> rēctē dicēmus.
                </div>
            </div>

            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>AD BIBLIOPOLAM REĪ LITTERĀRIAE:</strong> Circumlocūtiōnēs supervacāneae, et prōlixitātēs sermōnis, ubi brevitās requīritur, ineptae sunt et inerudītae. Quārē melius ac castius esset dīxisse <i>ad librōs comparandōs</i>, vel <i>ad librōs coemendōs</i>.
                </div>
            </div>

            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>SUPERVACANEUM ET PRŌLIXUM:</strong> Brevitās dīcendī maximē commendātur, modō obscūritātem vītēmus. Cicerō dē Ōrātōre: <i>Brevitās autem in verbīs est aliquandō bona, cum nihil dētrahitur sēnsūī: et nōnnunquam mala, cum disputātiō ipsa obscūrātur.</i>
                </div>
            </div>

            <div class="annotation" id="note-8">
                <div class="annotation-number">8</div>
                <div class="annotation-content">
                    <strong>Ō IOVIS DĪSPITER:</strong> <i>Iuppiter</i>, antiquissimē <i>Diespiter</i>, vel <i>Dīspiter</i>, quod <i>diēī pater</i> sit: hoc est, diēī, id est, lūcis auctor: aut quod diēs clārōs efficiat. <i>Iuppiter</i>, per syncopēn, hoc est, dētractiōne syllabae <i>es</i>: <i>Iūpiter</i>, ā <i>iuvandō pater</i> dictus. Vocātīvus est <i>Iuppiter</i>: quō cāsū Latīnī utebantur, invocantēs et admīrantēs, ut est apud Plautum: <i>Ō Iuppiter!</i> et, <i>Iuppiter bone et supreme!</i> Et, <i>Iuppiter mē servat, salvum et sōsipitem!</i>
                </div>
            </div>

            <div class="annotation" id="note-9">
                <div class="annotation-number">9</div>
                <div class="annotation-content">
                    <strong>ANTEQUAM STYLUM:</strong> Ante scrīptiōnem multa legenda sunt, ut animus verbīs et locūtiōnibus optimīs impleātur. Post scrīptiōnem, aliquantulum temporis interponendum est, ut deinde tanquam novum opus relegatūr. Quīntīliānus: <i>Multum proficit intermissa repetere: sīc enim quasi recēns ab auditōre iūdicium, nec noster partus amōre dūcimur.</i>
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>