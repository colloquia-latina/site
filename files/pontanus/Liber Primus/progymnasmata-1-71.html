---
title: Progymnasmata Latinitatis - Prōgymnasma Septuāgēsimum Prīmum
subtitle: Certāmen Cōpiae
type: Colloquium
author: Pontanus
topic: Vocabulary Competition, Linguistic Abundance, Synonyms for Death
difficulty: Advanced
sequence: "071"
character_count: 3
permalink: /pontanus/progymnasma-septuagesimum-primum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Paulīnus, Maurītius, Eugenius
        </div>

        <div class="line-container" id="Paulinus.1">
            <div class="line-character">
                Paulīnus
            </div>
            Uter vestrum parātus est mēcum cōnferre manus, cōnferre pedem, suscipere bellum, certāmen īnīre, proeliō contendere, pugnam capessere, in arēnam dēscendere, Mārtem lacessere, armīs experīrī, dīmicāre, pugnāre, certāre, dēcertāre, proeliārī, cōnflīgere?
        </div>

        <div class="line-container" id="Mauritius.2">
            <div class="line-character">
                Maurītius
            </div>
            Ōhē, quōrsum tū īncōnsīderātē tot synōnyma, tot loquendī genera idem valentia conglobās? Dīcerēs semel ūnō verbō quid vellēs. Ecquid tibi vīs tandem?
        </div>

        <div class="line-container" id="Eugenius.3">
            <div class="line-character">
                Eugenius
            </div>
            Quod istuc proelium nōbīs, quam dīmicātiōnem offerēs, glōriōse mīles?
        </div>

        <div class="line-container" id="Paulinus.4">
            <div class="line-character">
                Paulīnus
            </div>
            Dēmīror equidem nōn sentīre, nōn vidēre, nōn animadvertere, nōn intellegere, nōn percipere vōs quid cupiam, quā dē pugnā loquar.
        </div>

        <div class="line-container" id="Eugenius.5">
            <div class="line-character">
                Eugenius
            </div>
            Nempe tibi admodum plaudis dē varietāte sermōnis atque cōpiā, et tanquam Croesus aliquis in tuā affluentīā nōs ut Codrō pauperiōrēs āversāris, nostram paupertātem dēspicātuī dūcis.
        </div>

        <div class="line-container" id="Mauritius.6">
            <div class="line-character">
                Maurītius
            </div>
            Legistīn' mī Thrāsō (mī Paulīne volēbam dīcere) quid Archidāmus Lacedaemoniōrum Imperātor, cum in Arcadiam irrūpisset, cognōvissetque hostibus Ēleōs ferre auxilium, quid, inquam, ad eōs scrīpserit?
        </div>

        <div class="line-container" id="Paulinus.7">
            <div class="line-character">
                Paulīnus
            </div>
            Quid scrīpsit?
        </div>

        <div class="line-container" id="Mauritius.8">
            <div class="line-character">
                Maurītius
            </div>
            Hoc tantum: quiēs bona. Nē igitur tē commoveās cum tuīs cōpiolīs, ut nē incidās in permāgnōs et valentēs exercitūs, ā quibus rē ad extrēmum perdūctā cāsum, foedissimā strāge concīsus cum fuerīs, tum dēnique discās quid moneat illud vetus adāgium: Satius est recurrere quam male currere: palma in mediō est pōsita.
        </div>

        <div class="line-container" id="Paulinus.9">
            <div class="line-character">
                Paulīnus
            </div>
            <a href="#footnote.1"><sup>(1)</sup></a>Quod tuō capitī sit. Rem istam mēcum rēctā reputāvī viā, subdūxī ratiōnēs, dēlēctus ēgī: absit verbō invidia, est unde vōbīs bellum faciam, cōpiās māgnās valentēs, <a href="#footnote.2"><sup>(2)</sup></a>virum ā virō lēctum vīsūrī estis. Quārē sī vōs virī estis, nōn mulierēs, sī audētis, sī vōs ūlla accendit tantārum glōria rērum, movēte, aciem īnstruite, et aciēbus vestrīs vim meam prohibēte.
        </div>

        <div class="line-container" id="Mauritius.10">
            <div class="line-character">
                Maurītius
            </div>
            Ut saepe summa virtūs in occultō latet? Hīc Imperātor quantīs est cervīcibus? Innumerābilēs et mūnītissimās vidētur urbēs expugnāsse.
        </div>

        <div class="line-container" id="Eugenius.11">
            <div class="line-character">
                Eugenius
            </div>
            In nōbīs mora nōn erit ūlla, quoniam tibi īnsānīre libet. Pōne in quō nōs cōpiā tēcum dēcertāre dēsīderās.
        </div>

        <div class="line-container" id="Paulinus.12">
            <div class="line-character">
                Paulīnus
            </div>
            Pōnam vērō. MORĪ, quot modīs aliter efferrī potest Maurītī?
        </div>

        <div class="line-container" id="Mauritius.13">
            <div class="line-character">
                Maurītius
            </div>
            Multīs, quod nēmine fugit, nisi quī litterās fugit.
        </div>

        <div class="line-container" id="Paulinus.14">
            <div class="line-character">
                Paulīnus
            </div>
            Quot ergō?
        </div>

        <div class="line-container" id="Mauritius.15">
            <div class="line-character">
                Maurītius
            </div>
            Tū numerātō, ego prōferam.
        </div>

        <div class="line-container" id="Paulinus.16">
            <div class="line-character">
                Paulīnus
            </div>
            Numerābō. At cavē, quidquam inquinātum ac lūtulentum, tanquam bonīs mercibus adulterīnās, et argenteīs nummīs plumbeōs admisceās.
        </div>

        <div class="line-container" id="Eugenius.17">
            <div class="line-character">
                Eugenius
            </div>
            Quōrum nam fōrmās illās loquendī esse postulās?
        </div>

        <div class="line-container" id="Paulinus.18">
            <div class="line-character">
                Paulīnus
            </div>
            Rīdiculus es. Interrogās quālem cocum, quālēs epulās stomachus meus appetat? Ex amussim optimum, et conquisītissimās: architectōrum nīmirum et prīncipum latīnitātis, M. Tullī, Caesaris, Sallustiī, T. Līviī, Plautī, Terentiī, Virgilī, Horātiī, etc. nec enim poētās exclūserim: aliōrum dēnique probātissimōrum scrīptōrum, etiam nostrī saeclī, quī imitātiōne ad sānitātem et mundīciem antīquōrum accēdere studuērunt.
        </div>

        <div class="line-container" id="Mauritius.19">
            <div class="line-character">
                Maurītius
            </div>
            Facient ad stomachum tuum; utī spērō.
        </div>

        <div class="line-container" id="Paulinus.20">
            <div class="line-character">
                Paulīnus
            </div>
            Ōrdīre, Eugenius tē excipiet, ego postrēmō locō occīdam vōs: trecentōs enim modōs ad hanc ūnam rem explīcandam recēnsēbō.
        </div>

        <div class="line-container" id="Eugenius.21">
            <div class="line-character">
                Eugenius
            </div>
            Basilicās ēdictiōnēs hīc habet. Mīra cōnfīdentia.
        </div>

        <div class="line-container" id="Paulinus.22">
            <div class="line-character">
                Paulīnus
            </div>
            Mīra dīligentiā. Iam prō castrīs mīlite prōdūcitō, quem sub pellibus tūtius contineās, ut ego sentiō. Fugā salūtem petet, sī nōn oppetet.
        </div>

        <div class="line-container" id="Mauritius.23">
            <div class="line-character">
                Maurītius
            </div>
            <a href="#footnote.3"><sup>(3)</sup></a>Mortem cum vītā commūtāre, nōn, ut aliquī, phrasim nōn intellegentēs, inversō verbōrum ōrdine dīcunt, vītam cum morte commūtāre: hoc enim est ex mortuō vīvum fierī: vītam scīlicet prō morte recipere.
        </div>

        <div class="line-container" id="Paulinus.24">
            <div class="line-character">
                Paulīnus
            </div>
            Quis ita locūtus est?
        </div>

        <div class="line-container" id="Mauritius.25">
            <div class="line-character">
                Maurītius
            </div>
            Servius Sulpīcius disciplīnā iūris cīvīlis ērūdītissimus, et ōrātiōne maximē līmātus ac perpolītus, epistolā quā Cicerōnem dē obitum Tulliae cōnsōlātur: Posteāquam mihi renūntiātum est, etc. lib.4. epistolārum ad familiārēs.
        </div>

        <div class="line-container" id="Paulinus.26">
            <div class="line-character">
                Paulīnus
            </div>
            Reperiturne ibīdem alius dīcendī modus?
        </div>

        <div class="line-container" id="Mauritius.27">
            <div class="line-character">
                Maurītius
            </div>
            Ita: Diem suum obīre.
        </div>

        <div class="line-container" id="Paulinus.28">
            <div class="line-character">
                Paulīnus
            </div>
            Sīc est, perge.
        </div>

        <div class="line-container" id="Eugenius.29">
            <div class="line-character">
                Eugenius
            </div>
            Maurītius didicit litterās Paulīne, et persōnam adhūc bene gerit.
        </div>

        <div class="line-container" id="Paulinus.30">
            <div class="line-character">
                Paulīnus
            </div>
            Nōndum mē perculit.
        </div>

        <div class="line-container" id="Mauritius.31">
            <div class="line-character">
                Maurītius
            </div>
            Ē vōce, vīta, frequentēs nāscuntur fōrmulae. Vītam reddere: interdum adiūngitur, nātūrae, dandī cāsus vidēlicet. Vītam dēserere, vītam dīmittere, āmittere, relinquere, ēdere, vītā cēdere. Ē vītā cēdere, discēdere, dēcēdere, recēdere, excēdere, ā vītā dēscīscere. Vītā concēdere, est apud Cornēlium Tācitum. Ē vītā seu dē vītā exīre, migrāre, dēmigrāre. Extrēmum vītā diem cōnficere, seu, morte cōnficere, vītā carēre. Restant modī quidam cōnflātī ex vocābulīs, anima, lūx, spīritus, corpus, et aliīs, quōs relinquam Eugeniō repraesentandōs.
        </div>

        <div class="line-container" id="Paulinus.32">
            <div class="line-character">
                Paulīnus
            </div>
            Quōmodō? tū repraesentā, tū prōmus estō, sī quid habēs conditum praetereā.
        </div>

        <div class="line-container" id="Mauritius.33">
            <div class="line-character">
                Maurītius
            </div>
            Satis fore arbitror, sī fōrmārum numerō ambō tē quasi coniūnctīs castrīs, duplicātīsque vīribus superēmus. Quod sī tū ūnī potes resistere, duōbus profectō nōn resistēs: nam neque Herculēs contrā duōs.
        </div>

        <div class="line-container" id="Paulinus.34">
            <div class="line-character">
                Paulīnus
            </div>
            Attulisti circiter quatuor et vīgintī: atquī plūrēs exspectābam.
        </div>

        <div class="line-container" id="Mauritius.35">
            <div class="line-character">
                Maurītius
            </div>
            Mox addētur cumulus, ut sint amplius quadrāgintā. Sūdābis et algēbis Paulīne, sī hīs nostrīs omnibus praetermissīs (quod necessāriō tibi faciendum est) plūs quīnquāgintā in medium addūcere voluērīs: quot nisi addūxerīs, palmam nēquāquam obtinēbis. Et verēmur māgnopere, nē leōnem pollicitus cum sīs, mūrem ostendās.
        </div>

        <div class="line-container" id="Paulinus.36">
            <div class="line-character">
                Paulīnus
            </div>
            Ego contrā vereor, nē vōs falsa teneat opīniō. Mēcum erit iste labor.
        </div>

        <div class="line-container" id="Eugenius.37">
            <div class="line-character">
                Eugenius
            </div>
            Animam efflāre, ēdere, exhālāre, agere, exspīrāre, āmittere. Lūcis ūsūram reddere, āmittere, ex hāc lūce discēdere, migrāre. Extrēmum spīritum seu vītae spīritum exhālāre, spīritum, suprēmum vītae spīritum ēdere, spīritum fīnīre. Ab hominibus, seu ab hominum vītā dēmigrāre, inter vīvōs esse dēsinere. In vīvīs, inter vīvōs numerārī, vītam et spīritum dūcere, vītā et commūnī spīritū fruī, vītam prōpāgāre dēsiit, vītā dēfēcit, cāsū ablātīvō, Interclūsā animā crēditus est mortālitātem explēvisse. Cornēl. Tācitus agēns dē Tiberiō, annāl. lib.5. in extrēmō.
        </div>

        <div class="line-container" id="Eugenius.38">
            <div class="line-character">
                Eugenius
            </div>
            Poētārum illa sunt, vītāle lūmen, lūcem relinquere, lūmina linquere, occubāre umbrīs, linquere dulcēs animās: quae duo sunt Virg. in 3. Aeneid, in quō et illud ad Aenēam Andromacha: Vīvisne? Aut sī lūx alma recessit? Īdem in 11. perēleganter, capī lētō, cum dē Camillā loquitur. Ibīdem dē eādem moriente: Vītaque cum gemitū fūgit indignāta sub umbrās. Extrēmum efflāre hālitum, quō ūsus est in secundā Tūscul. disputātiōne Sophoclis aliquot versus in latīnum convertēns M. T. et in prīmō, lētō potīrī: Euthȳnous potītur fātōrum mūnere lētō. Vocant etiam mortuōs carentēs lūce, cassōs lūmine.
        </div>

        <div class="line-container" id="Mauritius.39">
            <div class="line-character">
                Maurītius
            </div>
            Nōn poenitet vīrium: utrīque nostrum māgnum dedistī decus. Dēsine plūra, nōn vincet nōs hodiē.
        </div>

        <div class="line-container" id="Paulinus.40">
            <div class="line-character">
                Paulīnus
            </div>
            Vincam, ita sim fēlīx: quandō tōtus in hoc bellum, et animō et mente īnsistam. Ac prīmum simplicēs vōcēs, quibus ūtī cōnsuēvērunt auctōrēs Latīnī, cum dē morte verba faciunt, prōdūcam: quās tamen velutī calōnēs et līxās, nōn vērōs, auctōrātōsque mīlitēs aestimārī, nec, quod ad victōriam attinet, ūllō ipsōs numerō esse postulō.
        </div>

        <div class="line-container" id="Mauritius.41">
            <div class="line-character">
                Maurītius
            </div>
            Fīat sānē, dum fateāre, nōs quoque fungī potuisse hāc operā. Quīn etiam illās ēlocūtiōnēs commemorēs licēbit, quibus praeter nātūram invecta mors dēclārātur.
        </div>

        <div class="line-container" id="Paulinus.42">
            <div class="line-character">
                Paulīnus
            </div>
            Ita facere sedet animō. Dēmum ad eās aggrediar, quae sunt vestrae classis, eaeque partim ōrātōriae, partim poēticae: hoc modō numerus adversus numerum pugnābit: meus nempe māior contrā vestrum minōrem.
        </div>

        <div class="line-container" id="Eugenius.43">
            <div class="line-character">
                Eugenius
            </div>
            Placet: iam prōpōsita exequere: arrēctīs astāmus auribus.
        </div>

        <div class="line-container" id="Mauritius.44">
            <div class="line-character">
                Maurītius
            </div>
            Sed expediet fortassis tuōs mīlitēs in prōcinctū testāmentum facere, quoniam satis est crēdibile, apud īnferōs hodiē coenātūrōs.
        </div>

        <div class="line-container" id="Paulinus.45">
            <div class="line-character">
                Paulīnus
            </div>
            Quod facillimum est facis.
        </div>

        <div class="line-container" id="Mauritius.46">
            <div class="line-character">
                Maurītius
            </div>
            Quid istuc?
        </div>

        <div class="line-container" id="Paulinus.47">
            <div class="line-character">
                Paulīnus
            </div>
            Hominēs ut irrīdeās: vērum nōlī, quaesō, istum urbānitātis tuae sālem tōtum in mē irrīdendō cōnsūmere. Itaque prō, morī, etiam dīcimus interīre, perīre, <a href="#footnote.4"><sup>(4)</sup></a>occidere, extinguī, obīre, dēcēdere, excēdere, absūmī, dēcidere. Plautus Trīn. Nēmō extat, quī ibi sex mēnsēs vīxerit: ita cūnctī sōlstitiālī morbō dēcidunt. Ibīdem: <a href="#footnote.5"><sup>(5)</sup></a>Quīn prīus ad plūrēs mē penetrāvī? Et in Casīnā. Quī nunc abiērunt hinc in commūnem locum. Terent. Phormiōne: Ē mediō abiit. Horātius quoque.
            <div class="line-poetry">
                Nōs ubi dēcidimus.<br>
                Quō pius Aenēās, quō Tullus dīves et Ancus,<br>
                Pulvis et umbra sumus.
            </div>
        </div>

        <div class="line-container" id="Paulinus.48">
            <div class="line-character">
                Paulīnus
            </div>
            Vīxisse etiam dīcuntur, et fuisse quōs mortuōs sīgnificāre volumus, κατά συνεκδοχήν. Tībull. lī. 3. Sīve erimus, seu nōs fāta fuisse velint. Veterēs quippe δυσφημίαν in mortis mentiōne admodum fugiēbant. Quōcircā etiam abiit dīcēbant, prō interiit, et abitiōnem vocābant mortem, ut auctor est Festus. Graecī οἴχεσθαι, ut Germānī verscheiden. Plūra legētis apud Scaligerum in Festum et Varrōnem, sī collibitum erit. <a href="#footnote.6"><sup>(6)</sup></a>Quī seu volentēs, seu nōlentēs occiduntur, iī dīcuntur vītam pōnere, prōfundere. Virg. animās proiicere, in 6. Vītā prīvārī, exuī, ēiicī, spoliārī, expellī, extrēmum spīritum effundere, mortem capere, ē vīvōrum numerō exturbārī, ā vītā eximī, morte afficī, multārī, mortem oppetere, morte seu mortem occumbere, quod Virg. extulit in secundō, cum dandī cāsū: Seu versāre dolōs, seu certae occumbere mortī. Cic.1. Tūscul. ē Poētā vetustō. Prīamō vī vītam ēvītārī, id est, extorquerī: mittī ad mortem, ubi Sōcratēs dē sē cicūtam bibitūrō disserit, et 9. Philipp. Occīdī, interficī, interimī, necārī, mactārī, obtruncārī, iugulārī, iīs item dīcitur vītā ēripī, adimī, extorquerī, Līvius lib.1. dare manibus dīxit, prō interficere. Et Plaut. Asīn. mortī dēdere. Virg.4. Georg. dēdere necī.
        </div>

        <div class="line-container" id="Eugenius.49">
            <div class="line-character">
                Eugenius
            </div>
            Vellem in rem praesentem venīre, sī liber Līviī adesset.
        </div>

        <div class="line-container" id="Paulinus.50">
            <div class="line-character">
                Paulīnus
            </div>
            Nihil est opus: meminī verba et locum. Dē duōbus Cūriātiīs tum ā sē perēmptīs, ac dē tertiō iam iamque perimentō sīc ait victor Horātius: Duōs frātrum manibus dedī: tertium caussam bellī huiusce, ut Rōmānus Albānō imperet, dabō. Male sustinentī arma, gladium superne iugulō dēfīgit, iacentem spoliat. Plaut. Menaech. Quem ego hominem, sī vīvō, vītā dēvolvam suā. Ibīdem: Animā prīvābō virum. In Mīlite dīxit, adimere animam. Bacchid. autem facētē.
            <div class="line-poetry">
                Nam neque Bellōna mihi unquam, neque Mārs crēduat.<br>
                Nī illum exanimālem faxō, sī convenērō,<br>
                Nīve exherēdem fēcerō vītae suae.
            </div>
            Ecquid plūra expetītis?
        </div>

        <div class="line-container" id="Mauritius.51">
            <div class="line-character">
                Maurītius
            </div>
            Nōn hīs contentī sumus. Ad illa dēlābere, quae sunt īnstitūtae concertātiōnis prōpria: et mementō quanta sit ā nōbīs coācervāta locūtiōnum multitūdō: simul in mentem revocā, quid prōmīserīs. Et cum nōs in summam exspectātiōnem addūxerīs, vidē nē falsōs turpiter dēserās.
        </div>

        <div class="line-container" id="Paulinus.52">
            <div class="line-character">
                Paulīnus
            </div>
            Nōn excidere animō prōmissa. Accipite. Ē corporum vinculīs ēvolāre, ex hīs tenebrīs in lūcem illam excēdere, ā Deō ēvocārī, ad Deum abīre, in caelum migrāre, dē vītae statiōne dēcēdere. Ad illud dīvīnum animōrum concilium coetumque proficīscī, ex hāc turbā et colluviōne discēdere. Quae quidem nōn dē quibusvis morientibus ūsurpanda esse, ipsīmet intellegitis, quandō haec Rōmulī nepōtum dīsertissimus Cicerō dē Rōmānīs illīs, Paulō Aemiliō, Catōne, aliīsque sapientibus atque optimīs virīs, quī cum virtūte scīlicet aevum agitāssent, in somniō Scipiōnis, in Catōne, et in Tūsculānīs ūsurpāvit: quōs praetereā dīcit corpore laxārī, et eōrum animās in custōdiā corporis dētinērī: ut proinde tālibus dēcēdentibus dīcere integrum sit, ipsōs ē custōdiā corporis ēvolāre, ēlābī, ēmittī. Item vinculīs corporum levārī. Sī iam vōcer ad exitum vītae, ait dē sē epistolā quādam ad Torquātum, lib. 6.
        </div>

        <div class="line-container" id="Eugenius.53">
            <div class="line-character">
                Eugenius
            </div>
            Ēleganter animvertistī hāsce ēlegantīās.
        </div>

        <div class="line-container" id="Paulinus.54">
            <div class="line-character">
                Paulīnus
            </div>
            Vītam fīnīre, dēstituere, vītā fungī, dēfungī, vītae modum, fīnem impōnere, suprēmum, ultimum vītae diem agere, explēre, rēbus hūmānīs eximī. Nōdīs corporeīs eximī, apud Arnōbium lib.2. In eōdem: animae corporibus exūtae hūmānīs. Inter hominēs agere dēsiit, lēgī apud Tācitum. Et Salust. in Iugurth. Quoniam mihi nātūra fīnem vītae facit: Et Suēton, in Claudioō. Ad fīnem mortālitātis accēdere. Nōn praeteribō illud, sī quid eī acciderit, seu hūmānitūs acciderit. Cic.1. Philip.et 1. Tūscul. cui simile est, sī quid eō factum erit, sī quid eō fuerit, prō, sī mortuus fuerit: quod abstinēbant, nē male ōminārī vidērentur. Fātō cēdere, fātō fungī, in fāta concēdere.
        </div>

        <div class="line-container" id="Eugenius.55">
            <div class="line-character">
                Eugenius
            </div>
            Cuiusnam hoc est?
        </div>

        <div class="line-container" id="Paulinus.56">
            <div class="line-character">
                Paulīnus
            </div>
            Opīnor Līviī. Nātūrae satisfacere, nātūrae cēdere, concēdere.
        </div>

        <div class="line-container" id="Mauritius.57">
            <div class="line-character">
                Maurītius
            </div>
            Et hoc extrēmum?
        </div>

        <div class="line-container" id="Paulinus.58">
            <div class="line-character">
                Paulīnus
            </div>
            Sallustiī in Iugurthīnō. Nātūram satietāte vīvendī explēvisse dīcuntur ā Cicerōne, quī dēcrepitā senectūte dē vītā exiērunt. Mors continuō istam occupat, Terentius. Mortem obīre, vītam fīnīre, claudere, alicuī vītam dēficere. Item accūsandī cāsū, Petrum vītā dēfēcit. Fīnem vīvendī facere, invenīre. Trānseō nunc ad fōrmulās Poētārum, quārum tū, Eugenī, bonās quidem illās, at paucās prōtulisti.
        </div>

        <div class="line-container" id="Eugenius.59">
            <div class="line-character">
                Eugenius
            </div>
            Sī libuisset, prōtulissem plūrēs.
        </div>

        <div class="line-container" id="Paulinus.60">
            <div class="line-character">
                Paulīnus
            </div>
            Quīn tū dīcis idem quod in ēclogīs ille pāstor: Nunc oblīta mihi tot carmina.
        </div>

        <div class="line-container" id="Mauritius.61">
            <div class="line-character">
                Maurītius
            </div>
            Paulīne, hīc Rhodus, hīc saltā.
        </div>

        <div class="line-container" id="Paulinus.62">
            <div class="line-character">
                Paulīnus
            </div>
            Audīte. Fāta subīre, fīnīrī lētō, morte sopīrī, animās, vītam pōnere, dēpōnere, linquere, cōnsūmī morte, suprēmam hōram alicuī vēnisse. Tībull. At mihi Persephonē nigram dēnūntiat hōram. Īdem: Quod sī fātālēs iam nunc explēvimus annōs. Agere spīritum, tenuem mūtārī in umbram, mittī ad campōs Ēlȳsiōs, nigram tranāre palūdem, mors venit. Propert. Quandōcunque igitur nostrōs mors claudet ocellōs. Martial. Cum mihi suprēmōs Lachesis pernēverit annōs. Subīre mortem, mortis iter adīre. Est etiam in ūsū apud eōs rapī, prō ēmorī. Virgil. in epitaph. suō: Mantua mē genuit, Calabrī rapuēre: nam in Calābriā dēcessit. Īdem in 6. Aeneid. dē īnfantibus mortuīs.
            <div class="line-poetry">
                Quōs dulcis vītae exortēs, et ab ūbere raptōs<br>
                Abstulit ātra diēs, et fūnere mersit acerbō.
            </div>
            Propertius: Vīvam sī vīvet, sī cadat illa, cadam. Animam pōnere prīmīs cūnīs. Fāta repellunt vītam, fāta properant quiētem, venīre ad fāta, petere aquās Stȳgiās, intrāre domōs nigrāntēs animārum silentum, immitēs Parcās habuisse, sēnsisse. Lucrētius vītae pausam vocāvit mortem. Frīgida quem semel est vītaī pausa secūta. Cuius item. illud ēlegantissimum est: vītaī lampadem trādere in z. Vultis addūcam versus ipsōs?
        </div>

        <div class="line-container" id="Eugenius.63">
            <div class="line-character">
                Eugenius
            </div>
            Volumus, sī commēminist.
        </div>

        <div class="line-container" id="Paulinus.64">
            <div class="line-character">
                Paulīnus
            </div>
            <div class="line-poetry">
                Sīc rērum summa novātur<br>
                Semper: et inter sē mortālēs mūtuā vīvunt.<br>
                Augēscunt aliae gentēs, aliae minuuntur,<br>
                Inque brevī spatiō mūtantur saecla animantum,<br>
                Et quasi cursōrēs vītaī lampadem trādunt.
            </div>
            Rursum lib.3. dē Xerxe. Lūmine adēmptō animam moribundō corpore fūdit. Dē Epīcūrō ibid. Ipse Epīcūrus obit dēcursō lūmine vītae. et in 5. Illī quōs ā vītā nātūra remōvit. In eod. quem vīta relīquit. In 6. autem librō, cum pestilentiam dēscrībit, quae urbem Athēniēnsem cīvibus exhausit, Deus bone, quam venustīs circūtiōnibus mortem seu obitum effert. Prōrsus ut illud mūsaeum mel, illumque mūsaeum lepōrem, quem totiēs nōminat, āgnōscās.
            <div class="line-poetry">
                Octāvōque ferē candentī lūmine sōlis,<br>
                Aut etiam nōnā reddēbant lampade vītam.
            </div>
            Horātius prō morī dīxit, īre Numa quō dēvenit et Ancus, epist. ad Nūmicium lib.1. Quem penēs iam est victōria? Equidem operā haud parcus fuī.
        </div>

        <div class="line-container" id="Mauritius.65">
            <div class="line-character">
                Maurītius
            </div>
            Numquam crēdidissem tam paene īnfīnītīs ratiōnibus ūnam hanc rem explīcārī posse: multīs posse haud ignōrābam, et nōn paucās ipse annumerāvī. Videntur Rōmānī scrīptōrēs in effingendā hāc tam multiplicī varietāte mortem honōrāre voluisse: quam fugimus quidem omnēs, <a href="#footnote.10"><sup>(10)</sup></a>nōn etiam effugimus.
        </div>

        <div class="line-container" id="Eugenius.66">
            <div class="line-character">
                Eugenius
            </div>
            <a href="#footnote.11"><sup>(11)</sup></a>Tollāmus digitum Maurītī, sepultī sumus. Vīcistī Paulīne, fuistīque ambōbus labōriōsior in observandīs tot loquendī generibus sub ūnum velut sīgnificātiōnis iugum dēvinctīs, et memoriā es meliōre.
        </div>

        <div class="line-container" id="Paulinus.67">
            <div class="line-character">
                Paulīnus
            </div>
            <a href="#footnote.12"><sup>(12)</sup></a>Nūllum acrōama, nūllīus vōcem libentius audiēbat Themistoclēs, quam eius, ā quō sua virtūs optimē praedicārētur.
        </div>

        <div class="line-container" id="Mauritius.68">
            <div class="line-character">
                Maurītius
            </div>
            Hoc Themistocleum habēs: illud assūme, <a href="#footnote.13"><sup>(13)</sup></a>ut tē Miltiadis trophaea ē somnō suscitent.
        </div>

        <div class="line-container" id="Paulinus.69">
            <div class="line-character">
                Paulīnus
            </div>
            Teneō.
        </div>

        <div class="footnote" id="footnote.1">
            <a href="#Paulinus.9">(1)</a> <i>Quod capitī tuō sit:</i> Dē hāc locūtiōne Turneb. libr.11. cap.12.
        </div>

        <div class="footnote" id="footnote.2">
            <a href="#Paulinus.9">(2)</a> <i>Virum ā virō lēctum:</i> Faciēbant Rōmānī aliquandō potestātem mīlitibus, ut singulī nōtōs sibi, quōrumque virtūtī cōnfīderent, lēgerent, atque id potissimum, cum perīculum aliquod māius īnstāret, aut aliquis gravior cāsus urgēret. Reliqua Victor. lib.18. cap.19. et Turneb. libr.25. cap.7.
        </div>

        <div class="footnote" id="footnote.3">
            <a href="#Mauritius.23">(3)</a> <i>Mortem cum vītā commūtāre:</i> Sīc Horat. ode 17. libr.1. Vēlōx amoēnum saepe Lucrētilem mūtat Lycaeō Faunus. Id est, ex Lycaeō quī mōns est Arcadiae frequenter in Lucrētilem montem in Sabīnīs commmīgrat. In Cap. apud Plautum Hegiō senex dē permūtātiōne Philocrātis captīvī quem habēbat ēmptum, et Philopolēmī, fīliī suī, quī serviēbat ipse quoque captīvus in Alide. Hoc illum mē mūtāre cōnfīdō fore. Hoc, (nempe Philocrāte) mūtābō illum (Philopolēmum.)
        </div>

        <div class="footnote" id="footnote.4">
            <a href="#Paulinus.47">(4)</a> <i>Extinguī:</i> Antīquī quod calōre fovērī ac vegetārī omnia, et frīgēre cadāvera cernerent, animum igneae nātūrae putāvērunt esse. Ex quā opīniōne verbum extinguendī, quod in igne prōprium est, in animālibus quoque coeptum est ūsurpārī, et verbum vīvere ad ignem transferrī. Haec et plūra Mūret. libr.7. cap.6.
        </div>

        <div class="footnote" id="footnote.5">
            <a href="#Paulinus.47">(5)</a> <i>Ad plūrēs mē penetrāvī:</i> Cum Tarentīnīs ēditum esset ōrāculum, rēs eōrum meliōrēs futūrās, sī ūnā cum plūribus habitārent, ita sunt illud interpretātī: sī illōs, quī migrāssent ē vītā īntrā urbem reciperent (nam ad id ūsque tempus mortuōs, et aliī quoque Graecī, īntrā oppidum nōn condēbant) Rempūbl. suam bonam fortūnātamque fore. Verba ōrāculī haec erant: ἄμεινον καὶ λώιον ἔσεθαι σφισὶ ποιουμένοις τὴν οἴκησιν μέτα τῶν πλειόνων. Victor. libr.2. capit. 7.
        </div>

        <div class="footnote" id="footnote.6">
            <a href="#Paulinus.48">(6)</a> <i>Quī seu volentēs, seu nōlentēs:</i> Dē generibus mortis ērūdite, ēlegantērque disputat Manut. in epist.12. libr.4. apud Cicerōnem.
        </div>

        <div class="footnote" id="footnote.7">
            <a href="#Eugenius.37">(7)</a> <i>Animam āmittere:</i> Dē hāc locūtiōne, et simul dē variā nōtiōne huius vōcis anima, lege caput 12. lib.1. Miscell. Hierōnymī Magiī, quā ūsī sunt Plaut. in Amphit. Cicerō ad Terentiam, Salustius in Catilin. Prōbus in Ēpamīnondā.
        </div>

        <div class="footnote" id="footnote.8">
            <a href="#Paulinus.54">(8)</a> <i>Mortem obīre:</i> Festus. Mortem obiisse eā cōnsuētūdine dīcitur, quā dīxērunt antīquī, ob Rōmam legiōnēs ductās, et ob Troiam dūxit exercitum, prō, ad. Similiterque vadimonium obiisse, id est, ad vadimonium iisse, et obviam, ad viam.
        </div>

        <div class="footnote" id="footnote.9">
            <a href="#Paulinus.52">(9)</a> <i>Ē corporum vinculīs ēvolāre:</i> Animal, ut cōnstet, necesse est in corpore anima vinciātur. Ideō corpus δέμας, hoc est, vinculum nūncupātur, et σῶμα quasi quoddam σῆμα, id est, animae sepulchrum. Unde Cicerō pariter utrumque sīgnificāns, corpus esse vinculum, corpus esse sepulchrum, quod carcer est sepulchrum, ait: Quī ē corporum vinculīs tanquam ē carcere ēvolāvērunt. Macrob, in somn. Scīp. libr.1. cap.11.
        </div>

        <div class="footnote" id="footnote.10">
            <a href="#Mauritius.65">(10)</a> <i>Nōn etiam effugimus:</i> Propert. ēleg.17. lib.3.
            <div class="line-poetry">
                Sed tamen hūc omnēs, hūc prīmus et ultimus ōrdō:<br>
                Est mala, sed cūnctīs ista terenda via est.<br>
                Exōranda canis tria sunt lātrantia colla,<br>
                Scandenda est torvī pūblica cymba senis.<br>
                Ille licet ferrō cautus sē condat et aere,<br>
                Mors tamen inclūsum prōtrahet inde caput.<br>
                Nīrea nōn faciēs, nōn vīs ēximet Achillēm,<br>
                Croesum aut Pactōlī quās parit ūmor opēs.
            </div>
            Martiālis lib. 4.
            <div class="line-poetry">
                Nūllō fāta locō possīs exclūdere: cum mors<br>
                Vēnerit, in mediō Tibure Sardinia est.
            </div>
            Eōdem.
            <div class="line-poetry">
                Lānificās nūllī trēs exōrāre puellās<br>
                Contigit: observant quem statuēre diem.
            </div>
            Lucrēt. lib.3.
            <div class="line-poetry">
                Vītaque māncīpiō nūllī datur, omnibus ūsū.
            </div>
            Ibīdem.
            <div class="line-poetry">
                Certē equidem fīnis vītae mortālibus adstat.<br>
                Nec dēvitārī lētum pote, quīn obeāmus.
            </div>
        </div>

        <div class="footnote" id="footnote.11">
            <a href="#Eugenius.66">(11)</a> <i>Tollāmus digitum:</i> Quī succubuerat in cōnflīctū hoc indiciō victum sē fatēbātur. Similia sunt: tollere, dare manum, dare seu porrigere herbam, fascēs summittere. Hoc extrēmum ā Coss. sumptum est, quī in cōnciōnem ascēnsūrī, Pūbicolam imitātī, dē quō libr.2. Līvius, fascēs populō summittēbant. Quod mīre grātum ipsī fuit, cum ita cōnfessiō fieret, populī quam cōnsulis maiestātem vimque māiōrem esse.
        </div>

        <div class="footnote" id="footnote.12">
            <a href="#Paulinus.67">(12)</a> <i>Acrōama:</i> Cicerō haec prō Archiā. Est autem acrōama, fēstīva et iūcunda narrātiō, trālātiōne ā symphōniā mūsicā, quae ōlim in theātrō histriōnum āctiōnem commendābat, et auribus percipiēbātur, ut illa oculīs. Cicer. prō Sextiō Clōdium acrōama appellāvit, quod et histriōnis et mūsicī partēs gereret. Ille ipse maximus Lūdius nōn sōlum spectātor, sed etiam āctor et acrōama.
        </div>

        <div class="footnote" id="footnote.13">
            <a href="#Mauritius.68">(13)</a> <i>Mīltiadis trophaea:</i> Cicerō Tūscul. 4. Noctū ambulābat in pūblicō Themistoclēs: quod somnum capere nōn posset: quaerentibusque respondēbat, Mīltiadis trophaeis sē ē somnō suscitārī. Plūtarch in Themistocle idem narrāns, addit. Reliquī enim clādem barbarōrum Marathōniam bellī fīnem esse cēnsēbant: at Themistoclēs eam initium māiōrum certāminum putābat, ad quae sē prō tōtā Graeciā assīduō praeparābat.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>