---
title: Progymnasmata Latinitatis - Prōgymnasma Septuāgēsimum Prīmum
subtitle: Certamen copiae.
type: Colloquium
author: Pontanus
topic: Daily Life
difficulty: Advanced
sequence: 71
character_count: 3
permalink: /pontanus/progymnasma-71/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Paulinus, Mauritius, Eugenius
        </div>

        <div class="line-container" id="Paulinus.1">
            <div class="line-character">
                Paulinus
            </div>
            Uter vestrum paratus est mecum conferere manus, conferre pedem, suscipere bellum, certamen inire, praelio contendere, pugnam capessere, in arenam descendere, Martem lacessere, armis experiri, dimicare, pugnare, certare, decertare, praeliari, confligere?
        </div>
        <div class="line-container" id="Mauritius.1">
            <div class="line-character">
                Mauritius
            </div>
            Ohe, quorsum tu inconsiderate tot synonyma, tot loquendi genera idem valentia conglobas? Diceres semel uno verbo quid velles. Ecquid tibi vis tandem?
        </div>
        <div class="line-container" id="Eugenius.1">
            <div class="line-character">
                Eugenius
            </div>
            Quod istuc praelium nobis, quam dimicationem offers, gloriose miles?
        </div>
        <div class="line-container" id="Paulinus.2">
            <div class="line-character">
                Paulinus
            </div>
            Demiror equidem non sentire, non videre, non animadvertere, non intelligere, non percipere vos quid cupiam, qua de pugna loquar.
        </div>
        <div class="line-container" id="Eugenius.2">
            <div class="line-character">
                Eugenius
            </div>
            Nempe tibi admodum plaudis de varietate sermonis atque copia, et tanquam Croesus aliquis in tua affluentia nos ut Codro pauperiores aversaris, nostram paupertatem despicatui ducis.
        </div>
        <div class="line-container" id="Mauritius.2">
            <div class="line-character">
                Mauritius
            </div>
            Legistin' mi Thraso (mi Pauline volebam dicere) quid Archidamus Lacedaemoniorum Imperator, cum in Arcadiam irrupisset, cognovissetque hostibus Eleos ferre auxilium, quid, inquam, ad eos scripserit?
        </div>
        <div class="line-container" id="Paulinus.3">
            <div class="line-character">
                Paulinus
            </div>
            Quid scripsit?
        </div>
        <div class="line-container" id="Mauritius.3">
            <div class="line-character">
                Mauritius
            </div>
            Hoc tantum: quies bona. Ne igitur te commoveas cum tuis copiolis, ut ne incidas in permagnos et valentes exercitus, a quibus re ad extremum perducta casum, foedissima strage concisus cum fueris, tum denique discas quid moneat illud vetus adagium: Satius est recurrere quam male currere: palma in medio est posita.
        </div>
        <div class="line-container" id="Paulinus.4">
            <div class="line-character">
                Paulinus
            </div>
            Quod tuo capiti sit. Rem istam mecum recta reputavi via, subduxi rationes, delectus egi: absit verbo invidia, est unde vobis bellum faciam, copiasmagnas valentes, virum a viro lectum visuri estis. Quare si vos viri estis, non mulieres, si audetis, si vos ulla accendit tantarum gloria rerum, movete, aciem instruite, et aiugulis vestris vim meam prohibete.
        </div>
        <div class="line-container" id="Mauritius.4">
            <div class="line-character">
                Mauritius
            </div>
            Ut saepe summa virtus in occulto latet? Hic Imperator quantis est cervicibus? Innumerabiles et munitissimas videtur urbes expugnasse.
        </div>
        <div class="line-container" id="Eugenius.3">
            <div class="line-character">
                Eugenius
            </div>
            In nobis mora non erit ulla, quoniam tibi insanire libet. Pone in quo nos copia tecum decertare desideras.
        </div>
        <div class="line-container" id="Paulinus.5">
            <div class="line-character">
                Paulinus
            </div>
            Ponam vero. MORI, quot modis aliter efferri potest Mauriti?
        </div>
        <div class="line-container" id="Mauritius.5">
            <div class="line-character">
                Mauritius
            </div>
            Multis, quod nemine?? fugit, nisi qui literas fugit.
        </div>
        <div class="line-container" id="Paulinus.6">
            <div class="line-character">
                Paulinus
            </div>
            Quot ergo?
        </div>
        <div class="line-container" id="Mauritius.6">
            <div class="line-character">
                Mauritius
            </div>
            Tu numerato, ego proferam.
        </div>
        <div class="line-container" id="Paulinus.7">
            <div class="line-character">
                Paulinus
            </div>
            Numerabo. At cave, quidquam inquinatum ac lutulentum, tanquam bonis mercibus adulterinas, et argenteis nummis plumbeos admisceas.
        </div>
        <div class="line-container" id="Eugenius.4">
            <div class="line-character">
                Eugenius
            </div>
            Quorum nam formas illas loquendi esse postulas?
        </div>
        <div class="line-container" id="Paulinus.8">
            <div class="line-character">
                Paulinus
            </div>
            Ridiculus es. Interrogas qualem cocum, quales epulas stomachus meus appetat? Ex amussim optimum, et conquisitissimas: architectorum nimirum et principum latinitatis, M. Tullii, Caesaris, Sallustii, T. Livii, Plauti, Terentii, Virgilii, Horatii, etc. nec enim poetas excluserim: aliorum denique probatissimorum scriptorum, etiam nostri saeculi, qui imitatione ad sanitatem et munditiem antiquorum accedere studuerunt.
        </div>
        <div class="line-container" id="Mauritius.7">
            <div class="line-character">
                Mauritius
            </div>
            Facient ad stomachum tuum; uti spero.
        </div>
        <div class="line-container" id="Paulinus.9">
            <div class="line-character">
                Paulinus
            </div>
            Ordire, Eugenius te excipiet, ego postremo loco occidam vos: trecentos enim modos ad hanc unam rem explicandam recensebo.
        </div>
        <div class="line-container" id="Eugenius.5">
            <div class="line-character">
                Eugenius
            </div>
            Basilicas edictiones hic habet. Mira confidentia.
        </div>
        <div class="line-container" id="Paulinus.10">
            <div class="line-character">
                Paulinus
            </div>
            Mira diligentia, lam pro castris milite producito, quem sub pellibustutius contineas, ut ego sentio. Fuga salutem petet, si non oppetet.
        </div>
        <div class="line-container" id="Mauritius.8">
            <div class="line-character">
                Mauritius
            </div>
            Mortem cum vita commutare, non, ut aliqui, phrasim non intelligentes, inuerso verborum ordine dicunt, vitam cum morte commutare: hoc enim est ex mortuo vivum fieri: vitam scilicet pro morte recipere.
        </div>
        <div class="line-container" id="Paulinus.11">
            <div class="line-character">
                Paulinus
            </div>
            Quis ita locutus est?
        </div>
        <div class="line-container" id="Mauritius.9">
            <div class="line-character">
                Mauritius
            </div>
            Servius Sulpitius disciplina iuris civilis eruditissimus, et oratione maxime limitatus ac perpolitus, epistola qua Ciceronem de obitu Tulliae consolatur: Posteaquam mihi renunciatum est, etc. lib.4. epistolarum ad familiares.
        </div>
        <div class="line-container" id="Paulinus.12">
            <div class="line-character">
                Paulinus
            </div>
            Reperiturne ibidem alius dicendi modus?
        </div>
        <div class="line-container" id="Mauritius.10">
            <div class="line-character">
                Mauritius
            </div>
            Ita: Diem suum obire.
        </div>
        <div class="line-container" id="Paulinus.13">
            <div class="line-character">
                Paulinus
            </div>
            Sic est, perge.
        </div>
        <div class="line-container" id="Eugenius.6">
            <div class="line-character">
                Eugenius
            </div>
            Mauritius didicit literas Pauline, et personam adhuc bene gerit.
        </div>
        <div class="line-container" id="Paulinus.14">
            <div class="line-character">
                Paulinus
            </div>
            Nondum me perculit.
        </div>
        <div class="line-container" id="Mauritius.11">
            <div class="line-character">
                Mauritius
            </div>
            E voce, vita, frequentes nascuntur formulae. Vitam reddere: interdum adiungitur, naturae, dandi casus videlicet. Vitam deserere, vitam dimittere, amittere, relinquere, edere, vita cedere. E vita cedere, discedere, decedere, recedere, excedere, a vita desciscere. Vita concedere, est apud Cornelium Tacitum. E vita seu de vita exire, migrare, demigrare. Extremum vita diem conficere, seu, morte conficere, vita carere. Restant modi quidam conflati ex vocabulis, anima, lux, spiritus, corpus, et aliis, quos relinquam Eugenio repraesentandos.
        </div>
        <div class="line-container" id="Paulinus.15">
            <div class="line-character">
                Paulinus
            </div>
            Quomodo? tu repraesenta, tu promus esto, si quid habes conditum praeterea.
        </div>
        <div class="line-container" id="Mauritius.12">
            <div class="line-character">
                Mauritius
            </div>
            Satis fore arbitror, si formarum numero ambo te quasi coniunctis castris, duplicatisque viribus superemus. Quod si tu uni potes resistere, duobus profecto non resistes: nam neque Hercules contra duos.
        </div>
        <div class="line-container" id="Paulinus.16">
            <div class="line-character">
                Paulinus
            </div>
            Attulisti circiter quatuor et viginti: atqui plures exspectabam.
        </div>
        <div class="line-container" id="Mauritius.13">
            <div class="line-character">
                Mauritius
            </div>
            Mox addetur cumulus, ut sint amplius quadraginta. Sudabis et algebis Pauline, si his nostris omnibus praetermissis (quod necessario tibi faciendum est) plus quinquaginta in medium adducere volueris: quot nisi adduxeris, palmam nequaquam obtinebis. Et veremur magnopere, ne leonem pollicitus cum sis, murem ostendas.
        </div>
        <div class="line-container" id="Paulinus.17">
            <div class="line-character">
                Paulinus
            </div>
            Ego contra vereor, ne vos falsa teneat opinio. Mecum erit iste labor.
        </div>
        <div class="line-container" id="Eugenius.7">
            <div class="line-character">
                Eugenius
            </div>
            Animam efflare, edere, exhalare, agere, exspirare, amittere. Lucis usuram reddere, amittere, ex hac luce discedere, migrare. Extremum spiritum seu vitae spiritum exhalare, spiritum, supremum vitae spiritum edere, spiritum finire. Ab hominibus, seu ab hominum vita demigrare, inter vivos esse desinere. In vivis, inter vivos numerari, vitam et spiritum ducere, vita et communi spiritu frui, vitam propagare desiit, vita defecit, casu ablativo, Interclusa anima creditus est mortalitatem explevisse. Cornel. Tacitus agens de Tiberio, annal. lib.5. in extremo.
        </div>
        <div class="line-container" id="Mauritius.14">
            <div class="line-character">
                Mauritius
            </div>
            Non poenitet virium: utrique nostrum magnum dedisti decus. Desine plura, non vincet nos hodie.
        </div>
        <div class="line-container" id="Paulinus.18">
            <div class="line-character">
                Paulinus
            </div>
            Vincam, ita sim felix: quando totus in hoc bellum, et animo et mente insistam. Ac primum simplices voces, quibus uti consueverunt auctores Latini, cum de morte verba faciunt, producam: quas tamen veluti calones et lixas, non veros, auctoratosque milites aestimari, nec, quod ad victoriam attinet, ullo ipsos numero esse postulo.
        </div>
        <div class="line-container" id="Mauritius.15">
            <div class="line-character">
                Mauritius
            </div>
            Fiat sane, dum fateare, nos quoque fungi potuisse hac opera. Quin etiam illas elocutiones commemores licebit, quibus praeter naturam invecta mors declaratur.
        </div>
        <div class="line-container" id="Paulinus.19">
            <div class="line-character">
                Paulinus
            </div>
            Ita facere sedet animo. Demum ad eas aggrediar, quae sunt vestrae classis, eaeque partim oratoriae, partim poeticae: hoc modo numerus adversus numerum pugnabit: meus nempe maior contra vestrum minorem.
        </div>
        <div class="line-container" id="Eugenius.8">
            <div class="line-character">
                Eugenius
            </div>
            Placet: iam proposita exequere: arrectis astamus auribus.
        </div>
        <div class="line-container" id="Mauritius.16">
            <div class="line-character">
                Mauritius
            </div>
            Sed expediet fortassis tuos milites in procinctu testamentum facere, quoniam satis est credibile, apud inferos hodie coenaturos.
        </div>
        <div class="line-container" id="Paulinus.20">
            <div class="line-character">
                Paulinus
            </div>
            Quodfacillimum est facis.
        </div>
        <div class="line-container" id="Mauritius.17">
            <div class="line-character">
                Mauritius
            </div>
            Quid istuc?
        </div>
        <div class="line-container" id="Paulinus.21">
            <div class="line-character">
                Paulinus
            </div>
            Homines ut irrideas: verum noli, quaeso, istum urbanitatis tuae salem totum in me irridendo consumere. Itaque pro, mori, etiam dicimus interire, perire, occidere, extingui, obire, decedere, excedere, absumi, decidere. Plautus Trin. Nemo extat, qui ibi sex menses vixerit: ita cuncti solstitiali morbo decidunt. Ibidem: Quin prius adplures me penetravi? Et in Casina. Qui nunc abierunt hinc in communem locum. Terent. Phormione: E medio abiit. Horatius quoque.
        </div>
        <div class="line-container" id="Eugenius.9">
            <div class="line-character">
                Eugenius
            </div>
            Vellem in rem praesentem venire, si liber Livii adesset.
        </div>
        <div class="line-container" id="Paulinus.22">
            <div class="line-character">
                Paulinus
            </div>
            Nihil est opus: memini verba et locum. De duobus Curiatiis tum a se peremptis, ac de tertio iam iamque perimendo sic ait victor Horatius: Duos fratrum manibus dedi: tertium caussam belli huiusce, ut Romanus Albano imperet, dabo. Male sustinenti arma, gladium superne iugulo defigit, iacentem spoliat. Plaut. Menaech. Quem ego hominem, si vivo, vita devolvam sua. Ibidem: Anima privabo virum. In Milite dixit, adimere animam. Bacchid. autem facete.
        </div>
        <div class="line-container" id="Mauritius.18">
            <div class="line-character">
                Mauritius
            </div>
            Non his contenti sumus. Ad illa delabere, quae sunt institutae concertationis propria: et memento quanta sit a nobis coacervata locutionum multitudo: simul in mentem revoca, quid promiseris. Et cum nos in summam exspectationem adduxeris, vide ne falsos turpiter deseras.
        </div>
        <div class="line-container" id="Paulinus.23">
            <div class="line-character">
                Paulinus
            </div>
            Non excidere animo promissa. Accipite. E corporum vinculis evolare, ex his tenebris in lucem illam excedere, a Deo evocari, ad Deum abire, in caelum migrare, de vitae statione decedere. Ad illud divinum animorum concilium coetumque proficisci, ex hac turba et colluvione discedere. Quae quidem non de quibusvis morientibus usurpanda esse, ipsimet intelligitis, quando haec Romuli nepotum disertissimus Cicero de Romanis illis, Paulo Aemilio, Catone, aliisque sapientibus atque optimis viris, qui cum virtute scilicet aevum agitassent, in somnio Scipionis, in Catone, et in Tusculanis usurpavit: quos praeterea dicit corpore laxari, et eorum animas in custodia corporis detineri: ut proinde talibus decedentibus dicere integrum sit, ipsos e custodia corporis evolare, elabi, emitti. Item vinculis corporum levari. Si iam vocer ad exitum vitae, ait de se epistola quadam ad Torquatum, lib. 6.
        </div>
        <div class="line-container" id="Eugenius.10">
            <div class="line-character">
                Eugenius
            </div>
            Eleganter animvertisti?? hasce elegantias.
        </div>
        <div class="line-container" id="Paulinus.24">
            <div class="line-character">
                Paulinus
            </div>
            Vitam finire, destituere, vita fungi, defungi, vitae modum, finem imponere, supremum, ultimum vitae diem agere, explere, rebus humanis eximi. Nodis corporeis eximi, apud Arnobium lib.2. In eodem: animae corporibus exutae humanis. Inter homines agere desiit, legi apud Tacitum. Et Sallust. in Iugurth. Quoniam mihi natura finem vitae facit: Et Sueton, in Claudio. Ad finem mortalitatis accedere. Non praeteribo illud, si quid ei acciderit, seu humanitus acciderit. Cic.1. Philip.et 1. Tuscul. cui simile est, si quid eo factum erit, si quid eo fuerit, pro, si mortuus fuerit: quod abstinebant, ne male ominari viderentur. Fato cedere, fato fungi, in fata concedere.
        </div>
        <div class="line-container" id="Eugenius.11">
            <div class="line-character">
                Eugenius
            </div>
            Cuiusnam hoc est?
        </div>
        <div class="line-container" id="Paulinus.25">
            <div class="line-character">
                Paulinus
            </div>
            Opinor Livii. Naturae satisfacere, naturae cedere, concedere.
        </div>
        <div class="line-container" id="Mauritius.19">
            <div class="line-character">
                Mauritius
            </div>
            Et hoc extremum?
        </div>
        <div class="line-container" id="Paulinus.26">
            <div class="line-character">
                Paulinus
            </div>
            Salustii in Iugurthino. Naturam satietate vivendi explevisse dicuntur a Cicerone, qui decrepita senectute de vita exierunt. Mors continuo istam occupat, Terentius. Mortem obire, vitam finire, claudere, alicui vitam deficere. Item accusandi casu, Petrum vita defecit. Finem vivendi facere, invenire. Transeo nunc ad formulas Poetarum, quarum tu, Eugeni, bonas quidem illas, at paucas protulisti.
        </div>
        <div class="line-container" id="Eugenius.12">
            <div class="line-character">
                Eugenius
            </div>
            Si libuisset, protulissem plures.
        </div>
        <div class="line-container" id="Paulinus.27">
            <div class="line-character">
                Paulinus
            </div>
            Quin tu dicis idem quod in eclogisille pastor: Nunc oblita mihi tot carmina.
        </div>
        <div class="line-container" id="Mauritius.20">
            <div class="line-character">
                Mauritius
            </div>
            Pauline, hic Rhodus, hic salta.
        </div>
        <div class="line-container" id="Paulinus.28">
            <div class="line-character">
                Paulinus
            </div>
            Audite. Fata subire, finiri leto, morte sopiri, animas, vitam ponere, deponere, linquere, consumi morte, supremam horam alicui venisse. Tibull. At mihi Persephone nigram denuntiat horam. Idem: Quod si fatales iam nunc explevimus annos. Agere spiritum, tenuem mutari in umbram, mitti ad campos Elysios, nigram tranare paludem, mors venit. Propert. Quandocunque igitur nostros mors claudet ocellos. Martial. Cum mihi supremos Lachesis perneverit?? annos. Subire mortem, mortis iter adire. Est etiam in usu apud eos rapi, pro emori. Virgil. in epitaph. suo: Mantua me genuit, Calabri rapuere: nam in Calabria decessit. Idem in 6. Aeneid. de infantibus mortuis.
        </div>
        <div class="line-container" id="Eugenius.13">
            <div class="line-character">
                Eugenius
            </div>
            Volumus, si commeministi.
        </div>
        <div class="line-container" id="Paulinus.29">
            <div class="line-character">
                Paulinus
            </div>
            Sic rerum summa novatur
        </div>
        <div class="line-container" id="Mauritius.21">
            <div class="line-character">
                Mauritius
            </div>
            Nunquam credidissem tam paene infinitis rationibus unam hanc rem explicari posse: multis posse haud ignorabam, et non paucas ipse annumeravi. Videntur Romani scriptores in effingenda hac tam multiplici varietate mortem honorare voluisse: quam fugimus quidem omnes, non etiam effugimus.
        </div>
        <div class="line-container" id="Eugenius.14">
            <div class="line-character">
                Eugenius
            </div>
            Tollamus digitum Mauriti, sepulti sumus. Vicisti Pauline, fuistique ambobus laboriosior in observandis tot loquendi generibus sub unum velut significationis iugum devinctis, et memoria es meliore.
        </div>
        <div class="line-container" id="Paulinus.30">
            <div class="line-character">
                Paulinus
            </div>
            Nullum acroama, nullius vocem libentius audiebat Themistocles, quam eius, a quo sua virtus optime praedicaretur.
        </div>
        <div class="line-container" id="Mauritius.22">
            <div class="line-character">
                Mauritius
            </div>
            Hoc Themistocleum habes: illud assume, ut te Miltiadis trophaea e somno suscitent.
        </div>
        <div class="line-container" id="Paulinus.31">
            <div class="line-character">
                Paulinus
            </div>
            Teneo.
        </div>

        <div class="annotations-section">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>QUOD CAPITI TUO SIT:</strong> De hac locutione Turneb. libr.11. cap.12.
                </div>
            </div>
            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>VIRUM A VIRO LECTUM:</strong> Faciebant Romani aliquando potestatem militibus, ut singuli notos sibi, quorumque virtuti confiderent, legerent, atque id potissimum, cum periculum aliquod maius instaret, aut aliquis gravior casus urgeret. Reliqua Victor. lib.18. cap.19. et Turneb. libr.25. cap.7.
                </div>
            </div>
            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>MORTEM CUM VITA COMMUTARE:</strong> Sic Horat. ode 17. libr.1. Velox amoenum saepe Lucretilem mutat Lycaeo Faunus. Id est, ex Lycaeo qui mons est Arcadiae frequenter in Lucretilem montem in Sabinis commigrat. In Cap. apud Plautum Hegio senex de permutatione Philocratis captivi quem habebat emptum, et Philopolemi, filii sui, qui serviebat ipse quoque captivus in Alide. Hoc illum me mutare confido fore. Hoc, (nempe Philocrate) mutabo illum (Philopolemum.)
                </div>
            </div>
            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>EXTINGUI:</strong> Antiqui quod calore foveri ac vegetari omnia, et frigere cadavera cernerent, animum igneae naturae putaverunt esse. Ex qua opinione verbum extinguendi, quod in igne proprium est, in animalibus quoque coeptum est usurpari, et verbum vivere ad ignem transferri. Haec et plura Muret. libr.7. cap.6.
                </div>
            </div>
            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>AD PLURES ME PENETRAVI:</strong> Cum Tarentinis editum esset oraculum, res eorum meliores futuras, si una cum pluribus habitarent, ita sunt illud interpretati: si illos, qui migrassent e vita intra urbem reciperent (namad id usque tempus mortuos, et alii quoque Graeci, intra oppidum non condebant) Rempubl. suam bonam fortunatamque fore. Verba oraculi haec erant:ἄμεινον καὶ λώιον ἔσεθαι σφισὶ ποιουμένοις τὴν οἴκησιν μέτα τῶν πλειόνων. Victor. libr.2. capit. 7.
                </div>
            </div>
            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>ANIMAM AMITTERE:</strong> De hac locutione, et simul de varia notione huius vocis anima, lege caput 12. lib.1. Miscell. Hieronymi Magii, qua usi sunt Plaut. in Amphit. Cicero ad Terentiam, Sallustius in Catilin. Probus in Epaminonda.
                </div>
            </div>
            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>MORTEM OBIRE:</strong> Festus. Mortem obiisse ea consuetudine dicitur, qua dixerunt antiqui, ob Romam legiones ductas, et ob Troiam duxit exercitum, pro, ad. Similiterque vadimonium obiisse, id est, ad vadimonium iisse, et obviam, ad viam.
                </div>
            </div>
            <div class="annotation" id="note-8">
                <div class="annotation-number">8</div>
                <div class="annotation-content">
                    <strong>E CORPORUM VINCULIS EVOLARE:</strong> Animal, ut constet, necesse est in corpore anima vinciatur. Ideo corpusδέμας, hoc est, vinculum nuncupatur, etσῶμα quasi quoddamσῆμα, id est, animae sepulchrum. Unde Cicero pariter utrumque significans, corpus esse vinculum, corpus esse sepulchrum, quod carcer est sepulchrum, ait: Qui e corporum vinculis tanquam e carcere evolaverunt. Macrob, in somn. Scip. libr.1. cap.11.
                </div>
            </div>
            <div class="annotation" id="note-9">
                <div class="annotation-number">9</div>
                <div class="annotation-content">
                    <strong>NON ETIAM EFFUGIMUS:</strong> Propert. eleg.17. lib.3.

Sed tamen huc omnes, huc primus et ultimus ordo:
Est mala, sed cunctis ista terenda via est.
Exoranda canis tria sunt latrantia colla,
Scandenda est torui publica cymba senis.
Ille licet ferro cautus se condat et aere,
Mors tamen inclusum protrahet inde caput.
Nirea non facies, non vis exemit Achillem,
Croesum aut Pactoli quas parit humor opes.

Martialis lib. 4.

Nullo fata loco possis excludere: cum mors
Venerit, in medio Tibure Sardinia est.

Eodem.

Lanificas nulli tres exorare puellas
Contigit: observant quem statuere diem.

Lucret. lib.3.

Vitaque mancipio nulli datur, omnibus usu.

Ibidem.

Certe equidem finis vitae mortalibus astat.
Nec devitari letum pote, quin obeamus.
                </div>
            </div>
            <div class="annotation" id="note-10">
                <div class="annotation-number">10</div>
                <div class="annotation-content">
                    <strong>TOLLAMUS DIGITUM:</strong> Qui succubuerat in conflictu hoc indicio victum se fatebatur. Similia sunt: tollere, dare manum, dare seu porrigere herbam, fasces summittere. Hoc extremum a Coss. sumptum est, qui in concionem ascensuri, Publicolam imitati, de quo libr.2. Livius, fasces populo summittebant. Quod mire gratum ipsi fuit, cum ita confessio fieret, populi quam consulis maiestatem vimque maiorem esse.
                </div>
            </div>
            <div class="annotation" id="note-11">
                <div class="annotation-number">11</div>
                <div class="annotation-content">
                    <strong>ACROAMA:</strong> Cicero haec pro Archia. Est autem acroama, festiva et iucunda narratio, tralatione a symphonia musica, quae olim in theatro histrionum actionem commendabat, et auribus percipiebatur, ut illa oculis. Cicer. pro Sextio Clodium acroama appellavit, quod et histrionis et musici partesgereret. Ille ipse maximus Ludius non solum spectator, sed etiam actor et acroama.
                </div>
            </div>
            <div class="annotation" id="note-12">
                <div class="annotation-number">12</div>
                <div class="annotation-content">
                    <strong>MILTIADIS TROPHAEA:</strong> Cicero Tuscul. 4. Noctu ambulabat in publico Themistocles: quod somnum capere non posset: quaerentibusque respondebat, Miltiadis trophaeis se e somno suscitari. Plutarch in Themistocle idem narrans, addit. Reliqui enim cladem barbarorum Marathoniam belli finem esse censebant: at Themistocles eam initium maiorum certaminum putabat, ad quae se pro tota Graecia assiduo praeparabat.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>