---
title: Progymnasmata Latinitatis - Prōgymnasma Quadrāgēsimum Nōnum
subtitle: Astūtia Puerīlis
type: Colloquium
author: Pontanus
topic: Tardiness, Cleverness, Punishment Avoidance
difficulty: Moderate
sequence: 49
character_count: 2
permalink: /pontanus/progymnasmata-liber-primus-progymnasma-quadragesimum-nonum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Puer
        </div>

        <div class="line-container" id="Magister.1">
            <div class="line-character">
                Magister
            </div>
            Quō tandem rēs ēvādet? Quamobrem nōn dēsinīs tū novissimē hūc tē cōnferre?
        </div>

        <div class="line-container" id="Puer.2">
            <div class="line-character">
                Puer
            </div>
            Nōn audīvī campanae pulsum.
        </div>

        <div class="line-container" id="Magister.3">
            <div class="line-character">
                Magister
            </div>
            Ego tibi nōlam ad aurem alligandam, eamque pulsandam cūrābō sub hōram septimam ante merīdiem, et sub prīmam
            post merīdiem, sī quidem ita obsurduistī. Quid autem est, quod istum quadrimum frāterculum tuum numquam
            addūcis tēcum, nisi cum reddere praescrīpta nescīs, aut tardius venīs?
        </div>

        <div class="line-container" id="Puer.4">
            <div class="line-character">
                Puer
            </div>
            Māter illum saepius nōn dīmittit.
        </div>

        <div class="line-container" id="Magister.5">
            <div class="line-character">
                Magister
            </div>
            Māter nōn dīmittit? Quāre tunc dīmittit, cum, ut dīxī, ultimus et imparātus adēs?
        </div>

        <div class="line-container" id="Puer.6">
            <div class="line-character">
                Puer
            </div>
            Nesciō.
        </div>

        <div class="line-container" id="Magister.7">
            <div class="line-character">
                Magister
            </div>
            Ō puerum versūtum: at ego haud nesciō. Ēhō dīc mihi, mandatne tibi māter, ut trahās tēcum pūsiōnem istum?
        </div>

        <div class="line-container" id="Puer.8">
            <div class="line-character">
                Puer
            </div>
            Aliquandō.
        </div>

        <div class="line-container" id="Magister.9">
            <div class="line-character">
                Magister
            </div>
            Mandāvitne hodiē?
        </div>

        <div class="line-container" id="Puer.10">
            <div class="line-character">
                Puer
            </div>
            Nōn.
        </div>

        <div class="line-container" id="Magister.11">
            <div class="line-character">
                Magister
            </div>
            Cūr ergō hodiē dūcis?
        </div>

        <div class="line-container" id="Puer.12">
            <div class="line-character">
                Puer
            </div>
            Ipsemet dūcī voluit.
        </div>

        <div class="line-container" id="Magister.13">
            <div class="line-character">
                Magister
            </div>
            Postquam tū scīlicet voluistī. Respondē amplius. Numquid ego tē umquam percussī, quandō frātre istō parvulō
            comitātus vēnistī, et sērō intrāstī?
        </div>

        <div class="line-container" id="Puer.14">
            <div class="line-character">
                Puer
            </div>
            Numquam.
        </div>

        <div class="line-container" id="Magister.15">
            <div class="line-character">
                Magister
            </div>
            Quāre?
        </div>

        <div class="line-container" id="Puer.16">
            <div class="line-character">
                Puer
            </div>
            Fortassis propter vōciferātiōnēs, et ēiulātūs quibus paene dīrumpitur, cum mē flentem, solventemque ligulās ad
            plāgās accipiendās intuētur.
        </div>

        <div class="line-container" id="Magister.17">
            <div class="line-character">
                Magister
            </div>
            Itane? Haec, haec, nōn alia ratiō est cūr dūcās tēcum: nempe ut prō tuō capite clāmet ipse īnsolentissimē,
            <a href="#note-1" class="annotation-link">ex sympathīā</a> vidēlicet, et ego eius, sī minus tuī, mīserātiōne
            commōtus, cruciātum tibi remittam. Nōnne etiam idipsum ut faceret tū docuistī?
        </div>

        <div class="line-container" id="Puer.18">
            <div class="line-character">
                Puer
            </div>
            Nōn docuī.
        </div>

        <div class="line-container" id="Magister.19">
            <div class="line-character">
                Magister
            </div>
            Habēs pium et ūtilem frāterculum, quī tē totiēs perditum conclāmātumque servāvit. Ō calliditātem. Iam ēdīcō
            tibi, sī in posterum nōn adfueris in gymnasiō citius, poenās dēpendēs, seu addūxeris frātrem, seu nōn
            addūxeris. Quod sī ille clāmitāre nōn cessāverit, eum ūnā tēcum flagrīs fervēre faciam.
        </div>

        <div class="line-container" id="Puer.20">
            <div class="line-character">
                Puer
            </div>
            Ad hōrae ipsum articulum aderō.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>EX SYMPATHĪĀ VIDĒLICET:</strong> συμπάσχω <i>simul patior, simul afficior, compatior, coafficior,
                        cōnsentiō</i>, id est, <i>simul sentiō aliquid</i>. Hinc συμπάθεια <i>cōnsēnsus in affectū seu
                        affectibus, convenientia affectuum</i>. Cicer. 2 dē dīvīnāt. sīc expressit hoc abstrāctum. <i>Quā ex
                        cognātiōne nātūrae, et quasi concentu atque cōnsēnsū.</i> Item, <i>convenientia et coniūnctiō
                        nātūrae</i>. <i>Compatior tibi</i>, latīnē, <i>miseret mē tuī, vicem tuam doleō, tuā caussā doleō,
                        moveor, capior misericordiā cum tuum īnfortūnium cōnsīderō, dolōrem ē rēbus tuīs capiō, molestē ferō
                        cāsum tuum, excruciat mē valētūdō tua.</i>
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>