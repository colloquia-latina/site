---
title: Progymnasmata Latinitatis - Prōgymnasma Sextum
subtitle: Excūsātiō Absentiae
type: Colloquium
author: Pontanus
topic: Excuses, Truancy, School Discipline
difficulty: Moderate
sequence: 6
character_count: 5
permalink: /pontanus/progymnasmata-liber-primus-progymnasma-sextum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Animadversor, Antōnius, Iōannēs, Mārcus
        </div>

        <div class="line-container" id="Magister.1">
            <div class="line-character">
                Magister
            </div>
            Euge animadversor, <a href="#note-1" class="annotation-link">adēsdum</a>.
        </div>

        <div class="line-container" id="Animadversor.2">
            <div class="line-character">
                Animadversor
            </div>
            Adsum, imperā.
        </div>

        <div class="line-container" id="Magister.3">
            <div class="line-character">
                Magister
            </div>
            Quīnam hesternō diē scholam nōn obiērunt?
        </div>

        <div class="line-container" id="Animadversor.4">
            <div class="line-character">
                Animadversor
            </div>
            <a href="#note-2" class="annotation-link">Quī?</a> Antōnius Niger, Iōannēs Faber, Mārcus Sylvius.
        </div>

        <div class="line-container" id="Magister.5">
            <div class="line-character">
                Magister
            </div>
            Perpaucōs memorās.
        </div>

        <div class="line-container" id="Animadversor.6">
            <div class="line-character">
                Animadversor
            </div>
            Reliquī ad ūnum omnēs cōram praesentēs affuērunt.
        </div>

        <div class="line-container" id="Magister.7">
            <div class="line-character">
                Magister
            </div>
            Extrā eōs vidēlicet, quī mūnusculīs tē ēlinguāvērunt.
        </div>

        <div class="line-container" id="Animadversor.8">
            <div class="line-character">
                Animadversor
            </div>
            Hoc quidem aliās cum tentārent nōnnūllī, semper Austrum perculērunt.
        </div>

        <div class="line-container" id="Magister.9">
            <div class="line-character">
                Magister
            </div>
            Probātus es adolēscēns, et Magistrō tuō fidēlis. Heus, prōdīte vōs in medium, repente, statim, sine morā. An nōndum etiam? Cōnfestim, inquam, advolāte. Quid habēs Antōnī dīcere ad excūsandam absentiam?
        </div>

        <div class="line-container" id="Antonius.10">
            <div class="line-character">
                Antōnius
            </div>
            Ingēns quidam, et intolerābilis dolor occupāverat sinciput meum. Quōcircā mihi in mandātīs dabat māter, extrā aedēs pedem nē usquam pōnerem.
        </div>

        <div class="line-container" id="Magister.11">
            <div class="line-character">
                Magister
            </div>
            Fābulae. Tibi ut crēdam? Nōn ego tē nōvī?
        </div>

        <div class="line-container" id="Antonius.12">
            <div class="line-character">
                Antōnius
            </div>
            Sī verbīs meīs exigua apud tē est fidēs, certum hominem <a href="#note-3" class="annotation-link">ad mātrem et familiārēs indāgātum allega</a>.
        </div>

        <div class="line-container" id="Magister.13">
            <div class="line-character">
                Magister
            </div>
            Logī.
        </div>

        <div class="line-container" id="Antonius.14">
            <div class="line-character">
                Antōnius
            </div>
            Haud secus reperiēs.
        </div>

        <div class="line-container" id="Magister.15">
            <div class="line-character">
                Magister
            </div>
            Somnium. Quasi vērō tū, ut es callidus et versipellis, hoc tuīs nōn imposuissēs, tibi nīmīrum condolēre caput. Studēbās verberātiōnem effugere, quae propter sēgnitiem tē manēbat.
        </div>

        <div class="line-container" id="Antonius.16">
            <div class="line-character">
                Antōnius
            </div>
            Neutiquam, Praeceptor: nōn imposuī prōfectō: rēverā nihil fīnxī.
        </div>

        <div class="line-container" id="Magister.17">
            <div class="line-character">
                Magister
            </div>
            Poterōn' hodiē vērum ex istō puerō exsculpere? Cavē mihi mendāciī quidquam.
        </div>

        <div class="line-container" id="Antonius.18">
            <div class="line-character">
                Antōnius
            </div>
            Vēra loquor. Sī aliter fuerit ac dīxī, <a href="#note-4" class="annotation-link">caussae nihil erit, quīn tibi dem poenās</a>.
        </div>

        <div class="line-container" id="Magister.19">
            <div class="line-character">
                Magister
            </div>
            Ī sessum: rem ego nunc quidem in mediō relinquam. Tū bone Faber, quō negōtiō implicātus tenēbāre?
        </div>

        <div class="line-container" id="Ioannes.20">
            <div class="line-character">
                Iōannēs
            </div>
            Pater quōpiam profectus ad animum suum relaxandum remittendumque, mē perdūxit illūc sēcum.
        </div>

        <div class="line-container" id="Magister.21">
            <div class="line-character">
                Magister
            </div>
            Quō profectus?
        </div>

        <div class="line-container" id="Ioannes.22">
            <div class="line-character">
                Iōannēs
            </div>
            In villulam nostram, quae aliquot mīllia passuum ab urbe distat.
        </div>

        <div class="line-container" id="Magister.23">
            <div class="line-character">
                Magister
            </div>
            Cūr prīdiē ā mē cōpiam nōn petēbās?
        </div>

        <div class="line-container" id="Ioannes.24">
            <div class="line-character">
                Iōannēs
            </div>
            Noctū hāc dē rē dēlīberāvit pater: tum multō māne in viam nōs dedimus, ut ad tē adīre nequīverim, nec voluerim, quod verēbar ut cubitū surrēxissēs.
        </div>

        <div class="line-container" id="Magister.25">
            <div class="line-character">
                Magister
            </div>
            Dictum inopīnātum atque mīrābile: tē alioquī somniculōsissimum, id temporis, sub gallī cantum scilicet, experrēctum. Mōnstra ac portenta loqueris.
        </div>

        <div class="line-container" id="Ioannes.26">
            <div class="line-character">
                Iōannēs
            </div>
            <a href="#note-5" class="annotation-link">Vidēre mē somnum haud sinēbat</a> grātissimae prōmissiōnis exspectātiō.
        </div>

        <div class="line-container" id="Magister.27">
            <div class="line-character">
                Magister
            </div>
            Quīn tū exōrāverās patrem, ut hoc prōmitteret?
        </div>

        <div class="line-container" id="Ioannes.28">
            <div class="line-character">
                Iōannēs
            </div>
            Factum est ut <a href="#note-6" class="annotation-link">patre secundō</a> villam amoenissimam petīverim, ibīque animum studiōrum perpetuitāte fatīgātum trīduō istō īnstaurāverim. Proinde, amābō mī Praeceptor, parce ultrā quaerere: quandōquidem tē clam nōn est, quantō mē opere schola dēlectet, nusquam ut sim libentius.
        </div>

        <div class="line-container" id="Magister.29">
            <div class="line-character">
                Magister
            </div>
            Quī tibi incessit metus plāgārum īnsōlitus, hīc dē imprōvīsō ōrātōrem tē reddidit. Nunc condōnābitur errātum. Posthāc nisi quōquō modō dē absentiā certiōrem mē fēceris, <a href="#note-7" class="annotation-link">verberibus tē caedam, ut sī in pīstrīnō molerēs</a>. Percēpistī?
        </div>

        <div class="line-container" id="Ioannes.30">
            <div class="line-character">
                Iōannēs
            </div>
            Plānissimē.
        </div>

        <div class="line-container" id="Magister.31">
            <div class="line-character">
                Magister
            </div>
            Restat ut tē quoque purgēs, solūte adolēscēns, et omnium inertium inertissimē. Quid ēgistī? aut ubi fuistī? aut quāre in lūdum nōn vēnistī? Quid est Sylvī? quid tacēs?
        </div>

        <div class="line-container" id="Marcus.32">
            <div class="line-character">
                Mārcus
            </div>
            Exīstimābam esse fēriās litterāriās.
        </div>

        <div class="line-container" id="Magister.33">
            <div class="line-character">
                Magister
            </div>
            Rīdiculum. Hoccin' ōs tuum? Istān' frōns tua? Ecquid, ō īnsulse, nūdius tertius aut quārtus prīmum audītiōnēs obīre coepistī? Quōmodo? An tū nesciēbās vacātiōnī diem Mercuriī cōnsecrātum? Hīc ego tē manifēstum mendāciī teneō.
        </div>

        <div class="line-container" id="Marcus.34">
            <div class="line-character">
                Mārcus
            </div>
            Ast mihi occurrēbat herī Mercurius.
        </div>

        <div class="line-container" id="Magister.35">
            <div class="line-character">
                Magister
            </div>
            Ast ego faxō tibi hodiē <a href="#note-8" class="annotation-link">Tīsiphonē</a> accincta flagellīs occurrat. Lepidum capitulum. <a href="#note-9" class="annotation-link">Tēn' errāre in istō negōtiō tam antīquō, tam nōtō, tam vulgātō?</a> Quamobrem autem <a href="#note-10" class="annotation-link">hōrīs antemeridīānīs saltem</a> nōn comparuistī in hōc locō? Praetexis culpam hōc fīgmentō: nōn fit mihi verīsimile quod ais. Illī illī fodālēs et congerrōnēs tuī aliquō tē ambulātum, aut lūsum āvōcārunt. Parā: mox tibi virgīs <a href="#note-11" class="annotation-link">corium cōnscrībam</a>.
        </div>

        <div class="line-container" id="Marcus.36">
            <div class="line-character">
                Mārcus
            </div>
            Miser, ah miser, cuī tam male vertit dolus. Sed tē obtestor, ūnam hanc dīmitte noxiam: sī quandō rūrsus admīserō, tum occīditō.
        </div>

        <div class="line-container" id="Magister.37">
            <div class="line-character">
                Magister
            </div>
            Nihil agis.
        </div>

        <div class="annotations">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>ADĒSDUM:</strong> <i>Adēs</i>, imperātīvum est, <i>dum</i> παρέλκον. Est enim prōductiō et adiēctiō syllabae, ut <i>Ehōdum ad mē</i>. Dōnat. in Andr. Nōn tam vērō significat, <i>venī hūc</i>, quam <i>hīc estō, hoc age, attende, adēs, animō</i>.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>QUĪ?:</strong> Fēstīvē per verbum eius quī cum loquimur, ac praesertim extrēmum respondēmus aut interrogāmus, ταυτολογικῶς scilicet. Cuius fēstīvitātis exempla in Plautō et Terentiō sexcenta, et in hīsce quoque diālogīs nōn pauca. Addūcāmus tamen aliquot. Terent. Andr. <i>Factum est hoc Daue? D. factum.</i> Ibid. <i>Aut sī tibi nuptiae hae sunt cordī. P. Cordī?</i> Īdem Phorm. <i>Scīsn' hoc certō? G. Certō.</i> Plaut. Amphit. <i>In eōdem lectō? A. In eōdem. Aīn' tū geminōs? B. geminōs.</i> Cic. ad Att. lib. 7. <i>Corōnātus Quīntus noster Parīlibus? Parīlibus.</i> Et prō Sex. Rōsciō. <i>Patrī, inquit, nōn placēbat. Patrī nōn placēbat?</i>
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>AD MĀTREM, ETC. ALLEGA:</strong> Quae sit proprietās et vīs hōrum trium, <i>allegāre, legāre, ablēgāre</i>, quidque differant, Cardināl.
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>QUĪN TIBI DEM POENĀS:</strong> Īdem est quod <i>dare alicuī supplicium</i>, pūniendum sē praebēre scilicet. Terent. Andr. Eunuch. Plaut. Epid. Catull.
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>SOMNUM HAUD SINĒBAT:</strong> Cūra vehemēns, et affectus ingēns īnsōmniam conciliant. Quāre sub noctem dēfaecandus est animus, ut sopor suāvis oculōs operiat: quō sē prīvātum propter immodicam ex versuum eius ēlegantia conceptam dēlectātiōnem Catull. ad Līcinium conqueritur. Et Cic. ad Attic. lib.9. epist.12. <i>Sed cum mē aegrītūdō nōn sōlum somnō prīvāret, vērum nē vigilāre quidem sine summō dolōre paterētur.</i>
                </div>
            </div>

            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>PATRE SECUNDŌ:</strong> Ēlegāns huius vocūlae ūsus est prō, <i>favente, amīcō, benevolō, foelice ac prōsperō</i>. Hōrat. Ode 10. lib.2. <i>Spērat īnfestīs, metuit secundīs Alteram sortem bene praeparātum Pectus.</i> Sīc apud eundem <i>rūmōre, ōmine, Aquilōne secundō. Secundīs et adversīs auribus aliquid accipere</i>, Līvius. <i>Secundae admurmurātiōnēs, fortūna secunda</i>, Cic. <i>Exīstimātiō secunda</i>, Suēton. <i>Clāmor Secundus, cursūs secundī</i>, Virgil.
                </div>
            </div>

            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>IN PĪSTRĪNŌ MOLERĒS:</strong> Apud maiōrēs nostrōs (inquit Servius in 1. Aeneid.) molārum nōn erat ūsus, frūmenta torrēbant, et ea in pīlās missa pīnsēbant, et hoc erat genus molendī: unde et pīnsōrēs dictī sunt, quī nunc pistōrēs vocantur. Hinc Virg. <i>frūgēsque receptās, et torrēre parant flammīs, et frangere saxō</i>. Inventae sunt deinde molae asīnāriae, quās circumagerent asinī: aliae trūsātilēs, quae hominum manibus versābantur maximō cum labōre et lassitūdine. Inde coeptum ūsūrpārī <i>pīstrīnum</i>, prō locō molestiārum labōrumque plēnō, et prō negōtiō nimium operōsō. Terent. Andr. <i>Verberibus caesum tē in pīstrīnum Daue dēdam ūsque ad necem, Eā lēge atque ōmine, ut sī tē inde exēmerim, ego prō tē molam.</i> Plaut. Mostell. <i>Rūs mihi tū obiectās? sānē crēdō Trāniō, Quod tē in pīstrīnum scīs āctūtum trādier.</i>
                </div>
            </div>

            <div class="annotation" id="note-8">
                <div class="annotation-number">8</div>
                <div class="annotation-content">
                    <strong>TĪSIPHONĒ:</strong> Furiās Acherontis ac Noctis fīliās trēs indūcunt Poētae, Tīsiphōnem, Alēctō, et Megaeram, dē quibus Ovid. in 4. Metamor. et in 6. Aeneid. Virgil.
                </div>
            </div>

            <div class="annotation" id="note-9">
                <div class="annotation-number">9</div>
                <div class="annotation-content">
                    <strong>TĒN' ERRĀRE IN ISTŌ:</strong> Istīusmodī ōrātiōnēs per modum īnfīnītīvum cum accūs. cāsū ad animī affectum vehementiōrem exprimendum aptae sunt, subaudīturque, <i>oportet? aequum est? crēdibile est? cēnsēs? putet, crēdat aliquis? patiar? par est? vērum est?</i> etc. Cicer. epist.1. lib.14. <i>Mē miserum, tē istā virtūte, fidē, probitāte, hūmānitāte in tantās aerumnās propter mē incidisse?</i> epistol. 2. eiusdem lib. <i>Hem mea lūx, meum dēsīderium, unde omnēs opem petere solēbant, tē mea Terentia sīc vexārī, sīc iacēre in lacrimīs et sordibus?</i> lib.2. ad Attic. <i>Facinus indīgnum: tibi hoc contigisse?</i> Virgil.1. Aeneid. <i>Mēn' inceptō dēsistere victam? et paullō post. Mēn' Īliacīs occumbere campīs nōn potuisse? Tuaque animam hanc effundere dextrā?</i> Plaut. Persa. <i>sīccine hoc tē mihi facere?</i> Amphit. <i>Ita mē probrī, stuprī, dēdecōris argūtam ā virō meō?</i>
                </div>
            </div>

            <div class="annotation" id="note-10">
                <div class="annotation-number">10</div>
                <div class="annotation-content">
                    <strong>HŌRĪS ANTEMERIDĪĀNĪS SALTEM:</strong> Dē vī et orīgine vōcis, <i>saltem</i>, lege quae trādit Gellius lib.12. cap.14. et Dōnat. ad illud Terent. Andr. <i>Ut aliquot saltem nuptiīs prōdat diēs</i> et Adelph. ad illud. <i>Meum mihi reddat, saltem quantī emptus est, Syre.</i> Barbarī dīcunt, <i>ad minus</i>.
                </div>
            </div>

            <div class="annotation" id="note-11">
                <div class="annotation-number">11</div>
                <div class="annotation-content">
                    <strong>CORIUM CŌNSCRĪBAM:</strong> Plautus dīxit, <i>virgīs dorsum scrībere</i>. <i>Corium</i> autem hūmānī corporis pellem saepius per iocum nōminat. Pseud. <i>Quasi in librō cum scrībuntur calamō litterae, Stīlīs mē tōtum ūsque ulmeīs cōnscrībitō.</i> Amphit. <i>Eius ōrnāmenta, et corium utī concīderent.</i> Hūc etiam facētē trānstulit verbum <i>pingere</i>. Epid. <i>Ex tuīs verbīs meum futūrum corium pulchrum praedīcās, Quem Apellēs atque Zeuxis duo pingent pigmentīs ulmeīs.</i> Catull. quoque ad contubernālēs. <i>Namque tōtius vōbīs Frontem tabernae scipiōnibus scrībam</i>. et ad Thallum, aequō pallium sibi et sūdārium surreptum indīgnātur. <i>Quae nunc tuīs ab Unguibus reglūtina et remitte, Nē Lāneum latusculum, manusque mollicellas Iniūsta turpiter tibi flagella cōnscrībillent.</i> Hoc verbī, <i>cōnscrībillō</i>, ex Varrōne iterum affert Nōnius.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>