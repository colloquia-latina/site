---
title: Progymnasmata Latinitatis - Prōgymnasma Vīcēsimum Nōnum
subtitle: Dē Disciplīnae et Docendī Ratiōnis Lēgibus
type: Colloquium
author: Pontanus
topic: Laws of Discipline and Teaching Method
difficulty: Advanced
sequence: 29
character_count: 2
permalink: /pontanus/progymnasmata-liber-primus-progymnasma-vicesimum-nonum/
<!-- Note there may be errors with this colloquium-->
 ---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Philoponus, Diomēdēs
        </div>

        <div class="line-container" id="Philoponus.1">
            <div class="line-character">
                Philoponus
            </div>
            Ubi resciī<a href="#footnote.1"><sup>(1)</sup></a> tē adversā valētūdine tenērī, Diomēdēs, prīmō perīnfīrmē mē habitum profiteor: tum postquam adiī, atque ex colloquiō tuō cognōvī nihil perīculī esse, sed ē morbō tantum molestiam ac incommoditātem tē percipere, satis factum animō meō dūcō, placātusque et alacris factus sum.
        </div>

        <div class="line-container" id="Diomedes.2">
            <div class="line-character">
                Diomēdēs
            </div>
            Habēs grātiam, quod mē adiērīs: accēpit mihi <i>κατ᾽ ὄναρ</i> tua praesentia, nam ex aegrōtantiī molestia officium hoc pergrātum sēnsī, mihique satis signum amōris tui fuit.
        </div>

        <div class="line-container" id="Philoponus.3">
            <div class="line-character">
                Philoponus
            </div>
            Nōn dubitō, quīn sub umbram ex fervōre et incommoditāte sōlis sē recipere cupiēbās: videōrne porrō molestus, sī tantisper cōnsīdō et sermōnem contrahō tēcum?
        </div>

        <div class="line-container" id="Diomedes.4">
            <div class="line-character">
                Diomēdēs
            </div>
            Minimē, ut saepe antehāc nōn gravātus sum tē audīre, ita et nunc multa cum voluptāte exaudiam.
        </div>

        <div class="line-container" id="Philoponus.5">
            <div class="line-character">
                Philoponus
            </div>
            Nōstī quantum ad bonam frūgem prōvehendōs mē iuvandōsque puerōs cupidus sim. Nostrī autem temporis ludum, sī vel prīscīs cōnferās, vel cum Quīntīliānī, Plūtarchī, aliōrumque scriptīs dē ēducandīs īnstituendīsque līberīs<a href="#footnote.2"><sup>(2)</sup></a> comparēs, dēterrimum valdē dēprehendēs. At bonōrum adsit in promptū cōnsilium, adiutōriumque, ut tandem aliquandō publica haec calamitās arcēre possit. Quod mihi tū maximē vidēris praestāre: quod amantī ērudītiōnis et multōrum auctōrum lēctiōne pollentī sis, atque illud, quod vel inde coniectō, quod tam cōpiōsē tam plenē tam grāviter, ac tam benignē nūper dē dīscendī ratiōne loquī audīverim.
        </div>

        <div class="line-container" id="Diomedes.6">
            <div class="line-character">
                Diomēdēs
            </div>
            Agam ergō tēcum <i>ἐπιεικῶς</i>, nōn superbē, ut apud Plautum lēnō ait: Neque dēspiciō tē, neque contemnō, neque dēfraudābō. Quid illud ergō, quod mē rogēs valdē percupiō cognōscere, nam ex vultū tuō vidēbar collīgere, tē aliquid ā mē petītūrum.
        </div>

        <div class="line-container" id="Philoponus.7">
            <div class="line-character">
                Philoponus
            </div>
            Nūllam in rē ergā tē līberāliōrem sānē aut facilem cupiam, quam tē mihi ergā hās studiōrum ratiōnēs exhibēs. Sollicitārī mē et excitārī ab amīcīs meīs, ut quōsdam puerōs ērudiam, nōn tē fugere potest: hoc factūrus sum, et quidem animus est, ut hōc ita facere queam, quōmodo sānē optimō fierī opus sit. At cum dēficiam et meā mē dēstituant studia et ratiōnēs, ratiōnēsque docendī, prāvaeque turmae et magnae difficultātēs paedagōgiae<a href="#footnote.3"><sup>(3)</sup></a> occurrunt, quārē vehementer mihi opus est alicuius magistrī prūdentis et experientis praeceptīs et dēcrētīs. Vellem ergō, sī tibi nōn incommodum esset, aliqua dē his quae partem docendī artem summam sunt, mihi communicārēs.
        </div>

        <div class="line-container" id="Diomedes.8">
            <div class="line-character">
                Diomēdēs
            </div>
            Iam intellegō quid dēsīderēs. Hanc petītiōnem tuam, cum facile exaudīre possum, tum maximē nōn cōgnītam mihi esse dēbet. Sed quōmodo hoc fīet? Nam variē dictārī posset et etiam diffūsē: quae ut prō suā bonitate ac vīribus tractārem, ad multōrum dierum spatium sī occupārer, fortasse vix sufficerem. Magis acciperet haec eā parte, quae magis est ūtilis et nōta, magis ad ūsum.
        </div>

        <div class="line-container" id="Philoponus.9">
            <div class="line-character">
                Philoponus
            </div>
            Tenēs iam quid velim. Cum ēvolueris autem plūrium dē docendī ratiōne commentāriōs, nōn dubitō quīn praeclāra quaedam istius generis in adversāria tua congesseris.
        </div>

        <div class="line-container" id="Diomedes.10">
            <div class="line-character">
                Diomēdēs
            </div>
            Saepe ac multum lēgī quōs dīxtī librōs, et Germānīs nostrīs haud vulgārem laudem impertiendam dūcō, quī ad amplificanda, ōrnanda, et prōpaganda disciplīnārum studia, istiusmodī volūmina cōnscrīpsērunt. Invēnī quās dēsīderās lēgēs, bonās, mīrificeque frūgiferās.
        </div>

        <div class="line-container" id="Philoponus.11">
            <div class="line-character">
                Philoponus
            </div>
            Rēs igitur mihi iam in vadō<a href="#footnote.4"><sup>(4)</sup></a> et animō esse ōtiōsō licet.
        </div>

        <div class="line-container" id="Diomedes.12">
            <div class="line-character">
                Diomēdēs
            </div>
            Licet vērō, mī Philopone.
        </div>

        <div class="line-container" id="Philoponus.13">
            <div class="line-character">
                Philoponus
            </div>
            Sī mē tantum amās, quantum profectō amās, aut ubi eās legam indica: aut exscrīptās, abs tē mihi dēscrībendās dā: aut sī memoriae mandāvistī, recitā.
        </div>

        <div class="line-container" id="Diomedes.14">
            <div class="line-character">
                Diomēdēs
            </div>
            Hoc malō: recitābō, et nihilōminus posteā per amanuēnsem meum scrīptās tibi trānsmittam. Ego vērō, quemadmodum ad Lūcilium scrībēns dē sē profitētur Seneca, omnia cupiō in tē trānsfundere, et in hōc gaudeō aliquid discere, ut doceam: nec mē ūlla rēs dēlectābit, licet eximia sit, quam mihi ūnī scītūrus sim. Sī cum hāc exceptiōne dētur sapientia, ut inclūsam teneam, nec ēnuntiem, reiciam<a href="#footnote.5"><sup>(5)</sup></a>. Nūllīus bonī sine sociō iūcunda possessiō est.
        </div>

        <div class="line-container" id="Philoponus.15">
            <div class="line-character">
                Philoponus
            </div>
            Quid ad istam hūmānitātem addī potest? Sed dē modō ut placet, ego ad audiendum sum parātissimus.
        </div>

        <div class="line-container" id="Diomedes.16">
            <div class="line-character">
                Diomēdēs
            </div>
            <b>Sapientiam ā nūmine assiduissimē efflāgitantō: interim ita labōriōsē discuntō, ut sī ā sēdibus aethereīs nihil expectent.</b>
        </div>

        <div class="line-container" id="Diomedes.17">
            <div class="line-character">
                Diomēdēs
            </div>
            <b>Doctōrem nōn secus quam parentem coluntō.</b>
        </div>

        <div class="line-container" id="Diomedes.18">
            <div class="line-character">
                Diomēdēs
            </div>
            <b>In lūdum, quoad fierī poterit, sērius nē ingrediuntōr: ante tempus sī possint adsuntō.</b>
        </div>

        <div class="line-container" id="Diomedes.19">
            <div class="line-character">
                Diomēdēs
            </div>
            <b>In gymnasiō modestē cōnsīdentō, idque tantum aguntō et cōgitantō, cuius caussā locum petessunt.</b>
        </div>

        <div class="line-container" id="Diomedes.20">
            <div class="line-character">
                Diomēdēs
            </div>
            <b>Nē dormiuntō, nē fābulantōr, nē nūgantōr, nē contenduntō, nē ūllā ratiōne doctōrem perturbantō.</b>
        </div>

        <div class="line-container" id="Diomedes.21">
            <div class="line-character">
                Diomēdēs
            </div>
            <b>Quotīdiānam Magistrī auscultātiōnem prīvātō studiō anteponuntō: ac nisi summā necessitāte, nē semel absuntō.</b>
        </div>

        <div class="line-container" id="Diomedes.22">
            <div class="line-character">
                Diomēdēs
            </div>
            <b>Verbīs ac sermōne cum Magistrum, tum scrīptōrēs optimōs quī explānantur effingere studentō.</b>
        </div>

        <div class="line-container" id="Diomedes.23">
            <div class="line-character">
                Diomēdēs
            </div>
            <b>Sī quid haud probē percēperint, aut sī dē quō dubitāverint, Magistrum adeuntō, interrogantō, cōnsuluntō, pudōrem rūsticum<a href="#footnote.6"><sup>(6)</sup></a> exuuntō.</b>
        </div>

        <div class="line-container" id="Diomedes.24">
            <div class="line-character">
                Diomēdēs
            </div>
            <b>Quae retinēre memoriā, cum audiunt, nequīverint, chartīs mandantō.</b>
        </div>

        <div class="line-container" id="Diomedes.25">
            <div class="line-character">
                Diomēdēs
            </div>
            <b>Quae commodē calamō annotāre nōn potuerint, cum prīmum domōs repetīverint, suīs locīs scrībuntō.</b>
        </div>

        <div class="line-container" id="Diomedes.26">
            <div class="line-character">
                Diomēdēs
            </div>
            <b>Ā scholā dīgressī, nē statim omnem rērum audītārum cūram et cōgitātiōnem abiciuntō: tempus aliquod iīs tacitē revolvendīs, aut cum aliō cōnferendīs cōnsūmuntō.</b>
        </div>

        <div class="line-container" id="Diomedes.27">
            <div class="line-character">
                Diomēdēs
            </div>
            <b>Nisi cum liber īnspiciendus, aut scrībendum est, aurēs atque oculōs in praeceptōrem dīriguntō.</b>
        </div>

        <div class="line-container" id="Philoponus.28">
            <div class="line-character">
                Philoponus
            </div>
            Mihi gaudeō, quī tē ad istās adeō iūstās lēgēs mēcum commūnicandās indūcere potuerim. Nunc illās audīre aveō, quae magis domī ūsum habēre videantur.
        </div>

        <div class="line-container" id="Diomedes.29">
            <div class="line-character">
                Diomēdēs
            </div>
            <b>Quod hodiernā lūce discī potest, in crāstinum nē differuntō.</b>
        </div>

        <div class="line-container" id="Diomedes.30">
            <div class="line-character">
                Diomēdēs
            </div>
            <b>Nēve ērudītōs sē exīstimantō antequam sint, nēve plūs quam sint.</b>
        </div>

        <div class="line-container" id="Philoponus.31">
            <div class="line-character">
                Philoponus
            </div>
            Aureum praeceptum, et in templō Delphicō scrībendum<a href="#footnote.7"><sup>(7)</sup></a>. Venit in mentem illius, Senecae an Plīniī? (neque enim satis recordor auctōris, immō iam recordor, Senecae, lib. dē Trānquillit. animī.) <i>Multī ad sapientiam pervenīre potuissent, nisi sē pervenisse putāvissent.</i> Sed nōlō cursum istum impedīre.
        </div>

        <div class="line-container" id="Diomedes.32">
            <div class="line-character">
                Diomēdēs
            </div>
            <b>Tempore nihil pretiōsius; proinde nē qua pars illīus sine frūctū effluat prōvidentō.</b>
        </div>

        <div class="line-container" id="Diomedes.33">
            <div class="line-character">
                Diomēdēs
            </div>
            <b>Diem in certās hōrās partiuntor, et quid quāque hōrā faciendum sit, certum ac dēfīnītum habentō.</b>
        </div>

        <div class="line-container" id="Diomedes.34">
            <div class="line-character">
                Diomēdēs
            </div>
            <b>Antelūcāna opificum indūstriā vincī sē nē patiuntor.</b>
        </div>

        <div class="line-container" id="Philoponus.35">
            <div class="line-character">
                Philoponus
            </div>
            Dēmosthenīs hoc est<a href="#footnote.8"><sup>(8)</sup></a>, cuius vigiliae cui nōn sunt audītae?
        </div>

        <div class="line-container" id="Diomedes.36">
            <div class="line-character">
                Diomēdēs
            </div>
            Et illius dictī itidem recondantōr: Aurōra Mūsīs amica<a href="#footnote.9"><sup>(9)</sup></a>.
        </div>

        <div class="line-container" id="Diomedes.37">
            <div class="line-character">
                Diomēdēs
            </div>
            <b>Longiōribus, implicatiōribusque studiīs honestam hāc līberālem recreātiōnem intermīscentō.</b>
        </div>

        <div class="line-container" id="Diomedes.38">
            <div class="line-character">
                Diomēdēs
            </div>
            <b>Ā mēnsā ad librōs post intervāllum redeuntō: nocturnō studiō temperantō: valētūdinem nē offenduntō.</b>
        </div>

        <div class="line-container" id="Diomedes.39">
            <div class="line-character">
                Diomēdēs
            </div>
            <b>Praeter labōrēs ā Magistrō imperātōs, aliōs sibi imperantō.</b>
        </div>

        <div class="line-container" id="Diomedes.40">
            <div class="line-character">
                Diomēdēs
            </div>
            <b>Multa et multum scrībuntō, chartīs et ātrāmentō neu parcuntō.</b>
        </div>

        <div class="line-container" id="Diomedes.41">
            <div class="line-character">
                Diomēdēs
            </div>
            <b>Quōs librōs Ecclēsia Cathōlica<a href="#footnote.10"><sup>(10)</sup></a> impietātis levitātisque damnāverit, aut Magister improbārit, eōrum lēctiōnem ceu pestilentiam fugiuntō: ista enim occidit corpus, at illī animōs.</b>
        </div>

        <div class="line-container" id="Diomedes.42">
            <div class="line-character">
                Diomēdēs
            </div>
            Hārum Philippōne lēgum memoria suppetēbat. Sī quās praetereā requīrēs, ante vesperam faxō optāta cōnsequāre ex iīs schedīs, quās per servum ā manū ad tē missūrum prōmīsī.
        </div>

        <div class="line-container" id="Philoponus.43">
            <div class="line-character">
                Philoponus
            </div>
            Quibus verbīs tibi grātiās agam nōn reperiō. Fēcit hic diēs et congressiō ista mē nōn paullō doctiōrem.
        </div>

        <div class="line-container" id="Diomedes.44">
            <div class="line-character">
                Diomēdēs
            </div>
            Numquid aliud ā mē vīs in praesentiā?
        </div>

        <div class="line-container" id="Philoponus.45">
            <div class="line-character">
                Philoponus
            </div>
            Nihil sānē: aliās inter nōs agēmus, dē quibus agendum cēnsēbimus. Valē, et īnfīrmitātem istam valētūdinis intentiōre studiō vexāre nōlī.
        </div>

        <div class="line-container" id="Diomedes.46">
            <div class="line-character">
                Diomēdēs
            </div>
            Egomet sum proximus mihi<a href="#footnote.11"><sup>(11)</sup></a>, nōn mē discendō ad mortem dabō, nē frūstrā sīs.
        </div>

        <div class="footnote" id="footnote.1">
            <a href="#Philoponus.1">(1)</a> <i>ubi resciī:</i> Quī factum aliquod occultius aut īnopīnātum īnspērātumque cognōscit, is dīcitur propriē <i>rescīre</i>. <i>Rescīscere</i> est dēnuō vel posteā cognōscere factum occultum. Legas cēnseō tōtum cap. 19. lib. 2. apud Gellium.
        </div>

        <div class="footnote" id="footnote.2">
            <a href="#Philoponus.5">(2)</a> <i>Quīntīliānī, Plūtarchī:</i> Mārcus Fabius Quīntīliānus (c. 35-100 post Chrīstum), celeberrimus rhētor Rōmānus, scrīpsit <i>Īnstitūtiō Ōrātōria</i>, opus magnum dē ēducātiōne ōrātōrum. Plūtarchus (c. 46-120 post Chrīstum), philosophus Graecus, scrīpsit <i>Dē Līberōrum Ēducātiōne</i>. Ambō auctoris sunt clāsicī in rē paedagōgicā.
        </div>

        <div class="footnote" id="footnote.3">
            <a href="#Philoponus.7">(3)</a> <i>paedagōgiae:</i> Graecum verbum (παιδαγωγία) significāns artem docendī vel ēducandī puerōs. <i>Paedagōgus</i> erat servus quī puerōs ad scholam dūcēbat et eōs cūstōdiēbat. Hīc verbum ūsūrpātur dē tōtā arte ēducātiōnis.
        </div>

        <div class="footnote" id="footnote.4">
            <a href="#Philoponus.11">(4)</a> <i>in vadō:</i> <i>Vadum</i> est aquae fundum, in quō quī cōnstitit, perīculum nōn est, nē submergātur. Itaque <i>in vadō esse</i>, erit sēcūrum, et in tūtō esse; et quod eōdem sēnsū dīcitur, <i>in portū nāvigāre</i>. Plaut. Aulul. <i>Haec propemodum iam esse in vadō salūtis rēs vidētur.</i>
        </div>

        <div class="footnote" id="footnote.5">
            <a href="#Diomedes.14">(5)</a> <i>sī cum hāc exceptiōne dētur sapientia:</i> Haec sententia venit ē Senecae <i>Epistulīs Morālibus ad Lūcīlium</i> (Epist. 6). Seneca dīcit: "Omnia cupiō in tē trānsfundere, et in hōc gaudeō aliquid discere, ut doceam... Sī cum hāc exceptiōne dētur sapientia, ut inclūsam teneam nec ēnuntiem, reiciam. Nūllīus bonī sine sociō iūcunda possessiō est."
        </div>

        <div class="footnote" id="footnote.6">
            <a href="#Diomedes.23">(6)</a> <i>pudōrem rūsticum:</i> <i>Pudor rūsticus</i> est timōrem vel vērecundiam nimiam, quae discipulum impedit nē magistrum interroget. Discipulī nōn dēbent timēre interrogāre magistrum dē rēbus quās nōn intellegunt. <i>Exuere</i> significat "dēpōnere" vel "remove."
        </div>

        <div class="footnote" id="footnote.7">
            <a href="#Philoponus.31">(7)</a> <i>in templō Delphicō scrībendum:</i> Huius templī tōtō orbe fāma inclyta fuit, ad quod omnium gentium concursūs fiēbant. Scrībēbantur in foribus ā sapientibus virīs sententiae gravēs, et praecepta salūtāria. Tālis sit fortasse: <i>Nōsce tēipsum</i>, quod dē caelō cecidisse ait Iuvenālis. Platō hoc, et illud: <i>Nē quid nimis</i>, septem sapientibus adscrībit. Sententia Senecae: <i>Multī ad sapientiam pervenīre potuissent, nisi sē pervenisse putāvissent</i> (Dē Trānquillitāte Animī 1.15).
        </div>

        <div class="footnote" id="footnote.8">
            <a href="#Philoponus.35">(8)</a> <i>Dēmosthenīs hoc est:</i> Dēmosthenēs (384-322 ante Chrīstum), maximus ōrātōrum Graecōrum, celeberrimus erat vigiliīs suīs. Dīcitur eum multās hōrās noctūrnās studiō dedisse, saepe in hypogaeō subterrāneō labōrāns ut ā turbīs cīvitātis remōtus esset.
        </div>

        <div class="footnote" id="footnote.9">
            <a href="#Diomedes.36">(9)</a> <i>Aurōra Mūsīs amica:</i> Prōverbium quod dīcit mātūtīnum tempus optimum esse studiō. Mānē, cum mens adhūc frēsca et nōn fessa est, melius discere et scrībere possumus. Simile prōverbium Latīnum: <i>Surgere mānē, optimē est sanē</i>.
        </div>

        <div class="footnote" id="footnote.10">
            <a href="#Diomedes.41">(10)</a> <i>Ecclēsia Cathōlica:</i> Ecclēsia Cathōlica librōs haeretīcōs vel impiōs damnābat et in <i>Indicem Librōrum Prohibitōrum</i> pōnēbat. Hic Index prīmō pūblicātus est annō 1559. Diomēdēs docet discipulōs dēbēre ēvitāre librōs impiōs, quia "ista (pestilentia) enim occidit corpus, at illī (librī malī) animōs."
        </div>

        <div class="footnote" id="footnote.11">
            <a href="#Diomedes.46">(11)</a> <i>egomet sum proximus mihi:</i> Prōverbium Latīnum significāns "Ego ipse sum meus prīmus amīcus" vel "Cūra tuī ipsīus prīmum." Simile Graecum prōverbium: <i>ἐγὼ ἐμαυτῷ ἐγγύτατος</i>. Diomēdēs dīcit sē nōn nimis labōrātūrum esse (studendō) ut mortem inveniat - sē ipsē cūrābit.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>