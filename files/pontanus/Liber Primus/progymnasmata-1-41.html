---
title: Progymnasmata Latinitatis - Prōgymnasma Quadrāgēsimum Prīmum
subtitle: Interrogātiōnēs Variae
type: Colloquium
author: Pontanus
topic: Punishment, Shopping, School Supplies
difficulty: Easy
sequence: 41
character_count: 2
permalink: /pontanus/progymnasmata-liber-primus-progymnasma-quadragesimum-primum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Lazarus, Celsus
        </div>

        <div class="line-container" id="Lazarus.1">
            <div class="line-character">
                Lazarus
            </div>
            Quandōcunque ad flagrum citāris, Celse, (id quod propter tuam omnibus testātam sēgnitiem, quā ingenium
            sinīs tēpēscere, nōn rārō fit) quid est quod tam difficulter tē movēs, tamque invītus, cum tantīs
            vōciferātiōnibus et ululātibus poenam sufferēs?
        </div>

        <div class="line-container" id="Celsus.2">
            <div class="line-character">
                Celsus
            </div>
            Velim tibi vel semel contingeret, quod mihi saepius ais ūsū venīre: statim scīrēs caussam.
        </div>

        <div class="line-container" id="Lazarus.3">
            <div class="line-character">
                Lazarus
            </div>
            Rēverā (quod hīc dīcendum sit) dētrīmentōsus tibimetipsī es: nam sī absque tergiversātiōne tē subiicerēs,
            clāmōribusque abstinērēs, <a href="#note-1" class="annotation-link">clēmentiōrem sentīrēs utique
                Magistrum</a>.
        </div>

        <div class="line-container" id="Celsus.4">
            <div class="line-character">
                Celsus
            </div>
            Id equidem cōgitō mēcum, et statūtum habeō penitus: <a href="#note-2" class="annotation-link">sed cum iam rēs
                est in aciē novāculae</a>, excidit repente prōpositum. Sīc est ingenium meum: suus cuique mōs. Quantī tū
            hunc librum ēmistī?
        </div>

        <div class="line-container" id="Lazarus.5">
            <div class="line-character">
                Lazarus
            </div>
            Dimidiō flōrēnī.
        </div>

        <div class="line-container" id="Celsus.6">
            <div class="line-character">
                Celsus
            </div>
            Dūc mē ad tabernam huius bibliopolae, ut mihi quoque emam auctōrem istum.
        </div>

        <div class="line-container" id="Lazarus.7">
            <div class="line-character">
                Lazarus
            </div>
            Māximē, dīmissā scholā.
        </div>

        <div class="line-container" id="Celsus.8">
            <div class="line-character">
                Celsus
            </div>
            Ubi venduntur, quaesō, pulverēs scrīptūrāriī?
        </div>

        <div class="line-container" id="Lazarus.9">
            <div class="line-character">
                Lazarus
            </div>
            Nesciō: ego aut arēnā ūtor, aut ārefactīs, et in pulverem redāctīs ōvōrum pūtāminibus.
        </div>

        <div class="line-container" id="Celsus.10">
            <div class="line-character">
                Celsus
            </div>
            Nōn placet: osseī sunt meliōrēs ac pūriōrēs. Nōnnūllī scōbem apud fabrōs aerāriōs līmā abrāsam colligunt,
            eāque ad siccandās in chartā litterās ūtuntur.
        </div>

        <div class="line-container" id="Lazarus.11">
            <div class="line-character">
                Lazarus
            </div>
            Quō istīs herī ambulātum?
        </div>

        <div class="line-container" id="Celsus.12">
            <div class="line-character">
                Celsus
            </div>
            In hortōs nostrōs.
        </div>

        <div class="line-container" id="Lazarus.13">
            <div class="line-character">
                Lazarus
            </div>
            Quid cerasa vestra, suntne mātūra?
        </div>

        <div class="line-container" id="Celsus.14">
            <div class="line-character">
                Celsus
            </div>
            Mātūra. Proximē futūrō diē remissiōnis eōdem mē euntem comitāberis, ut ipsō gustātū experiāre.
        </div>

        <div class="line-container" id="Lazarus.15">
            <div class="line-character">
                Lazarus
            </div>
            Agō grātiās, māiōrēs āctūrus, sī prōmissa patravēris.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>CLĒMENTIŌREM SENTĪRĒS UTIQUE:</strong> Quid <i>clēmentia</i>, quid <i>crūdēlitās</i> sit. Seneca
                    lib. 2 cap. 3 et 4 dē Clēmentiā nōs ita docuit. <i>Clēmentia est temperantia animī, in potestāte
                        ulcīscendī: vel lēnitās superiōris adversus īnferiōrem in cōnstituendīs poenīs.</i> Dīcī etiam
                    potest, <i>inclīnātiō animī ad lēnitātem in poenā exigendā</i>. Hanc autem certissimam dēfīnītiōnem
                    exīstimat: <i>Est moderātiō aliquid ex meritā ac dēbitā poenā remittēns</i>. Huic contrāriam imperītī
                    putant sevēritātem: sed nūlla virtūs virtūtī contrāria est. Oppōnitur autem clēmentiae crūdēlitās: quae
                    nihil aliud est, quam atrōcitās animī in exigendīs poenīs.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>SED CUM IAM RĒS EST:</strong> Hoc in vītā hūmānā quotīdiē, et in nōbīs, et in aliīs fierī
                    experīmur, cum iam in ībī est, ut rē ipsā et factō praestandum sit illud vel ad fortitūdinem, vel ad
                    iūstitiam, vel ad temperantiam, vel ad patientiam, vel ad religiōnem, vel ad continentiam, vel ad aliam
                    quamcunque virtūtem pertinēns, quod tamen praestāre omnīnō dēcrēverāmus apud animum. Tum enim omnia dūra
                    et gravia videntur: tum haesitāmus, cūnctāmur, et in omnem partem nōs vertimus: tanta est voluntātum
                    nostrārum in bonīs sānctīsque rēbus imbēcillitās, incōnstantia atque timiditās: tanta eārundem in malīs
                    rēbus fīrmitūdō et audācia.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>
