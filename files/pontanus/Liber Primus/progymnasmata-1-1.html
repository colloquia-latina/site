---
title: Progymnasmata Latinitatis - Prōgymnasma Prīmum
subtitle: Dēductiō Puerī ad Magistrum
type: Colloquium
author: Pontanus
topic: Education, First Day of School, Examination
difficulty: Moderate
sequence: 1
character_count: 3
permalink: /pontanus/progymnasmata-liber-primus-progymnasma-primum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}<a href="#footnote.1"><sup>(1)</sup></a></h1>
        <h3>{{page.subtitle}}</h3>

        <div class="characters">
            Persōnae:<br>
            Pater, Magister, Puer
        </div>

        <div class="line-container" id="Pater.1">
            <div class="line-character">
                Pater
            </div>
            Salūtem plūrimam doctōrem tē litterārum<a href="#footnote.2"><sup>(2)</sup></a> impertiō.
        </div>

        <div class="line-container" id="Magister.2">
            <div class="line-character">
                Magister
            </div>
            Habeō grātiam, vir optime. Quid est negōtiī, quamobrem mē velīs?
        </div>

        <div class="line-container" id="Pater.3">
            <div class="line-character">
                Pater
            </div>
            Sī nōn gravāberis parvam dare operam mihi, paucīs exsequar quā caussā ad tē accesserim.
        </div>

        <div class="line-container" id="Magister.4">
            <div class="line-character">
                Magister
            </div>
            Advertō animum.
        </div>

        <div class="line-container" id="Pater.5">
            <div class="line-character">
                Pater
            </div>
            Ego germānī patris officium secūtus, parvulum hunc, quem cernīs, fīlium meum honestissimīs doctrīnārum
            studiīs, et virtūtī ā prīmōrdiō aetātis<a href="#footnote.3"><sup>(3)</sup></a> dēditum esse nimium
            quantum<a href="#footnote.4"><sup>(4)</sup></a> cupiō.
        </div>

        <div class="line-container" id="Magister.6">
            <div class="line-character">
                Magister
            </div>
            Laudābilis, et iūstissimō atque praeclārissimō dēsīderiō incēnsa voluntās: quamprīmum enim, et quam
            diūtissimē<a href="#footnote.5"><sup>(5)</sup></a> discendum sapientēs praedicant, quod numquam perdiscitur,
            et prōficit in perpetuum.
            Praetereā
            multum refert, quibus odōribus testa recēns imbuātur<a href="#footnote.6"><sup>(6)</sup></a>.
        </div>

        <div class="line-container" id="Pater.7">
            <div class="line-character">
                Pater
            </div>
            Est vērō ita ut dīcis. Hunc igitur puerum (quod mihi, familiaeque
            meae fēlīciter ēveniat<a href="#footnote.7"><sup>(7)</sup></a>) tibi in manum dō,
            tibi committō, tuaeque mandō fideī. Nātūrā ego sum, amōre, cūrā et sollicitūdine tū illī pater estō. Tuā
            institūtiōne, ac disciplīnā probitātem, et intellīgentiam rērum (quanta quidem in istam tenerītūdinem cadit)
            adipīscātur.
        </div>

        <div class="line-container" id="Magister.8">
            <div class="line-character">
                Magister
            </div>
            Certē quidem haud repugnanter in album discipulōrum ipsum retulerō, sī, ut est in mōre positum, ingeniolum
            eius, atque prōgressum, quem in litterīs hāctenus effēcit, perīclītātus ante fuerō.
        </div>

        <div class="line-container" id="Pater.9">
            <div class="line-character">
                Pater
            </div>
            Teneās licet sollemne tuum<a href="#footnote.8"><sup>(8)</sup></a>, et exquīrās quodcunque tibi
            exquīsītō opus vidēbitur.
        </div>

        <div class="line-container" id="Magister.10">
            <div class="line-character">
                Magister
            </div>
            Age, mī fīlī, ēde nōmen tuum<a href="#footnote.9"><sup>(9)</sup></a>.
        </div>

        <div class="line-container" id="Puer.11">
            <div class="line-character">
                Puer
            </div>
            Mihi nōmen est Iācōbus.
        </div>

        <div class="line-container" id="Magister.12">
            <div class="line-character">
                Magister
            </div>
            Quōtum agitās annum<a href="#footnote.10"><sup>(10)</sup></a>?
        </div>

        <div class="line-container" id="Puer.13">
            <div class="line-character">
                Puer
            </div>
            Hic, opīnor, nōnus incipit.
        </div>

        <div class="line-container" id="Magister.14">
            <div class="line-character">
                Magister
            </div>
            Elementa cōnfōrmāre nōstin'?
        </div>

        <div class="line-container" id="Puer.15">
            <div class="line-character">
                Puer
            </div>
            Maximē: quanquam haud venustissimē.
        </div>

        <div class="line-container" id="Magister.16">
            <div class="line-character">
                Magister
            </div>
            Quid? rudimenta Grammaticae num doctē callēs? etenim in hōc meō
            gymnasiō<a href="#footnote.11"><sup>(11)</sup></a> illa nōn trāduntur: īnstrūctum ab
            iīs venīre ad mē audiendum oportet.
        </div>

        <div class="line-container" id="Puer.17">
            <div class="line-character">
                Puer
            </div>
            Spērō mē scientiā comprehendisse illās praeceptiōnēs, quantum potuerim.
        </div>

        <div class="line-container" id="Magister.18">
            <div class="line-character">
                Magister
            </div>
            Cuius autem Grammaticī erant illa tua rudimenta?
        </div>

        <div class="line-container" id="Puer.19">
            <div class="line-character">
                Puer
            </div>
            Emmanuēlis Alvarī Lūsitānī.
        </div>

        <div class="line-container" id="Magister.20">
            <div class="line-character">
                Magister
            </div>
            Emmanuēlis? Vīsne explōrem quam studiōsē didicerīs?
        </div>

        <div class="line-container" id="Puer.21">
            <div class="line-character">
                Puer
            </div>
            Explōra, sī placet.
        </div>

        <div class="line-container" id="Magister.22">
            <div class="line-character">
                Magister
            </div>
            Cedo, inflectiōnēs nōminum quot sunt?
        </div>

        <div class="line-container" id="Puer.23">
            <div class="line-character">
                Puer
            </div>
            Quīnque.
        </div>

        <div class="line-container" id="Magister.24">
            <div class="line-character">
                Magister
            </div>
            Haec vōx, <i>sēnsus</i>, quōtā dēclīnātiōne continētur?
        </div>

        <div class="line-container" id="Puer.25">
            <div class="line-character">
                Puer
            </div>
            Quārtā.
        </div>

        <div class="line-container" id="Magister.26">
            <div class="line-character">
                Magister
            </div>
            Quō cāsū effertur?
        </div>

        <div class="line-container" id="Puer.27">
            <div class="line-character">
                Puer
            </div>
            Nōminandī, generandī, vocandī singulārī: et rursus nōminandī, accūsandī, vocandī multitūdinis numerō.
        </div>

        <div class="line-container" id="Magister.28">
            <div class="line-character">
                Magister
            </div>
            <i>Bonus</i> cuius generis?
        </div>

        <div class="line-container" id="Puer.29">
            <div class="line-character">
                Puer
            </div>
            Masculīnī.
        </div>

        <div class="line-container" id="Magister.30">
            <div class="line-character">
                Magister
            </div>
            Certumne istud habēs?
        </div>

        <div class="line-container" id="Puer.31">
            <div class="line-character">
                Puer
            </div>
            Certissimum.
        </div>

        <div class="line-container" id="Magister.32">
            <div class="line-character">
                Magister
            </div>
            Eius foemīnīnum?
        </div>

        <div class="line-container" id="Puer.33">
            <div class="line-character">
                Puer
            </div>
            Bona.
        </div>

        <div class="line-container" id="Magister.34">
            <div class="line-character">
                Magister
            </div>
            Neutrum?
        </div>

        <div class="line-container" id="Puer.35">
            <div class="line-character">
                Puer
            </div>
            Bonum.
        </div>

        <div class="line-container" id="Magister.36">
            <div class="line-character">
                Magister
            </div>
            Dā comparātīvum et superlātīvum?
        </div>

        <div class="line-container" id="Puer.37">
            <div class="line-character">
                Puer
            </div>
            Melior, optimus.
        </div>

        <div class="line-container" id="Magister.38">
            <div class="line-character">
                Magister
            </div>
            Cūr nōn dīcis, <i>bonior, bonissimus</i>: perinde ut <i>doctior, doctissimus</i>?
        </div>

        <div class="line-container" id="Puer.39">
            <div class="line-character">
                Puer
            </div>
            Dīcerem vērō, nisi esset anōmalum, sīve inaequāle, ut illa quoque: <i>Malus, pēior, pessimus: Parvus, minor,
                minimus.</i>
        </div>

        <div class="line-container" id="Magister.40">
            <div class="line-character">
                Magister
            </div>
            Probē respondet adolēscentulus. Dehinc Prōnōminis dēfīnītiōnem recitā.
        </div>

        <div class="line-container" id="Puer.41">
            <div class="line-character">
                Puer
            </div>
            Quod locō nōminis positum, certam, fīnītamque persōnam adsīgnificat.
        </div>

        <div class="line-container" id="Magister.42">
            <div class="line-character">
                Magister
            </div>
            An ēmendātē sīc loquēmur: <i>Salvum tē advenīre gaudēmus</i>?
        </div>

        <div class="line-container" id="Puer.43">
            <div class="line-character">
                Puer
            </div>
            Prōrsus ēmendātē.
        </div>

        <div class="line-container" id="Magister.44">
            <div class="line-character">
                Magister
            </div>
            Undenam hoc intellīgis?
        </div>

        <div class="line-container" id="Puer.45">
            <div class="line-character">
                Puer
            </div>
            Ex rēgulā IV.
        </div>

        <div class="line-container" id="Magister.46">
            <div class="line-character">
                Magister
            </div>
            Audiāmus.
        </div>

        <div class="line-container" id="Puer.47">
            <div class="line-character">
                Puer
            </div>
            Verbum persōnāle īnfīnītī modī, postulat ante sē accūsandī cāsum.
        </div>

        <div class="line-container" id="Magister.48">
            <div class="line-character">
                Magister
            </div>
            Pernōscō, et dēmīror ēgregiam, singulāremque dīligentiam tuam. Hanc sī in posterum similiter ad discendum
            attuleris (quod tē factūrum esse, mihi quidem dubitāre in mentem nōn venit) prōmittō, ac recipiō huic
            parentī tuō, tē hominem ērudītissimum venientibus annīs<a href="#footnote.12"><sup>(12)</sup></a>
            ēvāsūrum.
        </div>

        <div class="line-container" id="Pater.49">
            <div class="line-character">
                Pater
            </div>
            Dīligentiam quidem puerī in spē optimā pōnat Magister. Ego item quō minus illī cessāre<a
                href="#footnote.13"><sup>(13)</sup></a>, et sōcordiā, atque
            dēsidiā bonum ōtium conterere sit integrum, cūrābō sēdulō.
        </div>

        <div class="line-container" id="Puer.50">
            <div class="line-character">
                Puer
            </div>
            Ignāvus nōn erō.
        </div>

        <div class="line-container" id="Magister.51">
            <div class="line-character">
                Magister
            </div>
            Macte indole, sīc faciēs, mī Iācōbe, et crās postquam
            lūxerit<a href="#footnote.14"><sup>(14)</sup></a>, cum libellīs tuīs, armīsque scholāsticīs ad
            sextam in lūdum hunc meum itāre. Dīvīs bene iuvantibus<a href="#footnote.15"><sup>(15)</sup></a>,
            occīpiēs. Tū interim fīlium redūcēs domum: quem
            propter ingeniī bonitātem, et, quam facile perspiciō, nātūrae praestantiam multō commendātissimum nōbīs,
            chārissimumque fore crēdās velim.
        </div>

        <div class="line-container" id="Pater.52">
            <div class="line-character">
                Pater
            </div>
            Līberālis ista, et hūmānitātis plēna pollicitātiō, vir doctissime, omnibus necessitūdinibus mē tibi
            obstringit. Bene valē.
        </div>

        <div class="line-container" id="Magister.53">
            <div class="line-character">
                Magister
            </div>
            Et tū.
        </div>

        <div class="footnote" id="footnote.1">
            <a href="#Pater.1">(1)</a> <i>Prōgymnasma sīve Diālogus:</i> Quī tyrōnēs suōs ciendīs bellī simulācrīs, seu
            lūdicrīs quibusdam certāminibus et umbrātīlibus pugnīs ad seriōs cōnflīctūs, atque ad vēra proelia ineunda
            prius exercent, ac praeparant: quīque aliīs in rēbus et artibus idem faciunt, προγυμνασταὶ: et antecēdentēs
            illae, prīmaeque exercitātiōnēs προγυμνάσματα dīcuntur, verbum ē verbō praeexercitātiōnēs,
            praeexercitāmenta. Possīs etiam prōlūsiōnēs appellāre. Ego itaque, cum iam inde usque ab initiō labōris meī
            progymnastēn mē esse optāverim, et studuerim: hoc est, adolēscentēs Hūmānitātis alumnōs latīnae linguae
            mystēriīs initiāre, et ad eius in omnī vītae ūsum velutī bellicīs quibusdam concursiōnibus praeparātiōnem
            ipsīs adhibēre contenderim, nōn incommodē vidēbor hoc quidquid est, quālecunque est scrīptōrum meōrum,
            nōmināsse Prōgymnasmata. Quoniam autem in hōc genere scrīptūrae Diālogōrum contrītissima est appellātiō, nec
            nōs eam repudiāmus.
        </div>

        <div class="footnote" id="footnote.2">
            <a href="#Pater.1">(2)</a> <i>doctōrem litterārum:</i> Magistrōs Grammaticae nitidius, et honōrātius ita
            vocābimus, vōce nimīrum generālī, respicientēs ipsum nōmen artis, quod ā litterīs ductum est: ἀπὸ τῶν
            γραμμάτων quippe ἡ γραμματικὴ, et prō Grammaticīs dictī sunt litterātōrēs, ut Sylla quīdam apud Catullum. Et
            Suētōn. dē illūstr. Grammat. <i>Appellātiō Grammaticōrum Graecā cōnsuētūdine invaluit, sed initiō litterātī
                vocābantur.</i> Eōdem respexisse appāret M. Tullium 1. dē Ōrāt. <i>Quis mūsicīs, inquit, quis huic
                studiō litterārum, quod prōfitentur iī, quī Grammaticī vocantur,</i> etc. <i>studium litterārum</i>
            nōminat Grammaticam. Idem aliās cum dē Grammaticae rēbus loquitur, <i>litterās</i> vocāre solet. Dē Ōrāt. 3.
            scrībit <i>litterās ab Aristophanē tractātās fuisse</i>. Dē Serviō Sulpītiō in Brūtō. <i>Sed adīūnxit etiam
                et litterārum scientiam, et loquendī ēlegantiam.</i> In Pīsōnem. <i>Quid nunc tē, asine, litterās
                doceam? nōn opus est verbīs, sed fustibus.</i> Nōn dīxī hanc togam quae sum amictus: nec arma, scūtum
            aut glādium, et quae sequuntur. Quī in Acadēmiīs hanc scientiam prōfitentur, latīnae linguae Prōfessōrēs
            audīre volunt, et ipsī hōc sē nōmine afficiunt. Id neque falsō, quod omnēs vident, neque iniūstē, quandō
            Grammaticī nōmen hōc saeculō vīlēscit ac dēspīcitur. Et Seneca Epistolā XC. <i>custōdēs latīnitātis</i>
            nūncupat.
        </div>

        <div class="footnote" id="footnote.3">
            <a href="#Pater.5">(3)</a> <i>ā prīmōrdiō aetātis:</i> Propert. lib. 3. eleg. 4.<br><br>
            <div class="line-poetry">
                Mē iuvat in prīmā coluisse Helicōna iuventā,<br>
                Mūsārumque chorīs implicuisse manūs.
            </div>
            Sunt eadem huic. Ab adolēscentulō, ab adolēscentulīs, ab ineunte, ā prīmā adolēscentiā, ab ineunte, ā prīmā
            aetāte, ab initiō aetātis, ā prīmīs temporibus aetātis, ā puerō, ā puerīs, ā pueritiae, ā parvīs, ā parvulō,
            ā puerā parvulō, ā pusillō, ā pauxillō puerō, ā tenerō, ā tenerīs, ā tenerīs unguiculīs, dē tenerō unguī
            Hōrat. quod ἐξ ἀπαλῶν ὀνύχων.
        </div>

        <div class="footnote" id="footnote.4">
            <a href="#Pater.5">(4)</a> <i>nimium quantum cupiō:</i> <i>Immāne quantum, nimium quantum, mīrum
                quantum</i>, nōn aliud sibi volunt, quam illa, <i>summopere, mīrificē, valdē, maiōrem in modum</i>, et
            similia. Graecī θαυμαστὸν ὅσον, ἀμήχανον ὅσον etc. <i>mīrābile quantum</i>, seu, <i>mīrābile admodum,
                difficile quantum</i>, seu <i>difficillimum</i>, seu <i>valdē difficile</i>. Cicer. in Ōrāt. <i>Huic
                generī ōrātiōnis aspergentur etiam salēs, quī in dīcendō mīrum quantum valent.</i> Sallust. apud Nōnium.
            <i>Immāne quantum animī exārsērunt.</i> Hōrat. Ode 27. libr 1. <i>Vīnō et lucernīs Mēdus acīnācēs Immāne
                quantum discrepat.</i>
        </div>

        <div class="footnote" id="footnote.5">
            <a href="#Magister.6">(5)</a> <i>quam diūtissimē:</i> Tamdiū immorandum in studiīs līberālibus suādet
            Senecae, quamdiū melius agere animus nihil potest. Et tamdiū discendum est, quamdiū nesciās, et, sī
            prōverbiō crēdimus, quamdiū vīvās, epist. 76. Idem dē philosophiā, quae laudātārum artium fōns et parēns
            est, epist. 72. <i>Cuī nūllum tempus satis māgnum est, etsī ā pueritīā usque ad longissimōs hūmānī aevī
                terminōs vīta prōtenditur.</i>
        </div>

        <div class="footnote" id="footnote.6">
            <a href="#Magister.6">(6)</a> <i>quibus odōribus testa:</i> Hōrat. epist. 2. lib. 2. <i>Quō semel est imbūta
                recēns servābit odōrem Testa diū.</i> Quō carmine quam nihil vērius, tam nihil pervulgātius. Geminum
            huic est, quod lēgitur in 3. dē fīnibus dē fīliō Lucullī puerō. <i>Sed īnficī tamen dēbet iīs artibus, quās
                sī, dum est tener, combiberit, ad maiōra veniet parātior.</i> Et quod ex eiusdem Hortēnsiō prōdūcit
            Nōnius. <i>Ut quī combibī purpuram volunt, sufficiunt prius lānam medicāmentīs quibusdam: sīc litterīs
                tālibusque doctrīnīs ante excolī animōs, et ad sapientiam concipiendam imbuī ac praeparārī decet.</i>
            Arist. 2. dē mōribus. οὐ μικρὸν διαφέρει τὸ οὕτως ἤ οὕτως εὐθὺς ἐκ νέων ἐθίζεσθαι ἀλλὰ παμπολὺ, μᾶλλον δὲ τὸ
            πᾶν. <i>Nōn parum refert, sed permultum, utrum sīc, an sīc ā puerīs assuēscāmus: immō vērō tōtum in eō
                positum est.</i> Addāmus et Fabium. <i>Nātūrae, inquit, tenācissimī sumus eōrum, quae rudibus annīs
                percēpimus: ut sapor quō nova imbuās dūrat: nec lānārum colōrēs quibus simplex ille candor mūtātus est,
                ēluī possunt.</i> libr. 1. cap. 1. Hūc pertinent canēs Lycūrgī, dissimilī ratiōne ēducātī. Plūtarch. dē
            līb. ēducand.
        </div>

        <div class="footnote" id="footnote.7">
            <a href="#Pater.7">(7)</a> <i>quod mihi familiaeque:</i> Cicer. 1. dē Dīvīnāt. <i>Neque sōlum deōrum vōcēs
                Pythagorei observābant, sed etiam hominum quae vocant omināe, quae maiōrēs nostrī quia valēre crēdēbant,
                idcircō omnibus rēbus agundīs. QUOD BONUM, FAUSTUM, FĒLĪX, FORTŪNĀTUMQUE SIT praefābāntur.</i> Varrō
            libr. 5. dē ling. latin. <i>ubī noctū in templum cēnsūra auspicātur, atque dē caelō nūntiātum erit: praecōnī
                sīc imperātō, ut virōs vocet. Quod bonum, fortūnātum, fēlīx, salutāreque siet pop. Rōmānō Quirītium,
                Reīque pūblicae populī Rōmānī Quirītīam, mihīque, collēgaeque meō, fideī, magistrātuīque nostrae,</i>
            etc. Līvius libr. 1. <i>Quod bonum, faustum, fēlīxque sit, inquit, Quirītēs rēgem creāte.</i> Idem. <i>Quod
                bonum, faustum, fēlīxque sit pop. Rōm. ac mihi vōbīsque Albānī.</i> Tālia sunt apud Plautum. Aulul.
            <i>Diī bene vortant.</i> Ibid. <i>Quaerēs bene vortat mihīque, tibīque, tuaeque fīliae.</i> Et Capt.
            <i>Quaerēs bene vortat mihīque meōque fīliō, vōbīsque.</i> Et Trin. <i>Uxor venerāre, ut nōbīs haec
                habitātiō bona, fausta, fēlīx, fortūnātaque ēveniat.</i> Uirgil. eclog. 9. <i>Hōs illī, quod nec bene
                vertat, mittimus hoedōs.</i> Līvius lib. 1. <i>Quod bene vertat, castra Albānōs Rōmānīs iungere
                iubet.</i> Cic. prō Muraenā. <i>Idem ego precātus sum, ut ea rēs fauste, fēlīciter, prosperēque
                ēvenīret.</i> Fuit et haec apud veterēs praefandī ratiō, Θεὸς, Θεὸς, ut ex Pausaniā recitat Rhōdig.
            libr. 1. cap. 2.
        </div>

        <div class="footnote" id="footnote.8">
            <a href="#Pater.9">(8)</a> <i>sollemne tuum:</i> <i>Tenēre, servāre sollemne suum</i>, est <i>tenēre
                institūtum ac mōrem suum</i>. Cic. ad Attic. libr. 7. epist. 6. <i>Tantum igitur nostrum illud sollemne
                servēmus, ut nē quem istūc euntem sine litterīs dīmittāmus.</i>
        </div>

        <div class="footnote" id="footnote.9">
            <a href="#Magister.10">(9)</a> <i>mihi nōmen est Iācōbus:</i> Quattuor modīs prīscōs Latīnōs in propriō
            nōmine indicandō ūsōs inveniō. Dīcēbant enim. <i>Est mihi, est illī nōmen Fabius, Fabiī, Fabiō.</i> Quī
            quidem trēs modī in vulgus nōtī sunt satis, quārtus nōn aequē, accūsandī cāsū nimīrum. Līvius lib. I. <i>Cuī
                parentēs Ascānium dīxēre nōmen.</i> Eōdem libr. <i>Lūcium Tarquinium Prīscum ēdidēre nōmen.</i> Gellius
            quoque lib. 15. cap. 29. fatētur hanc novam figūram esse, addūcitque ex annālibus Pīsōnis hoc exemplum.
            <i>L. Tarquinium collēgam suum, quia Tarquinium nōmen esset, metuere: eumque ōrat, utī suā voluntāte Rōmam
                contendat.</i> Hoc perinde est, inquit, tanquam sī ego dīcam: <i>mihi nōmen est Iūlium.</i> Uirgil. 3.
            Aeneid. <i>Aenead āsque meō nōmen dē nōmine fingō.</i> Quasi dīxerit: <i>impōnō illīs nōmen Aeneadās.</i>
            Servius in 1. Aeneid. <i>Dīcimus est mihi nōmen Cicerō, Cicerōnis, Cicerōnī, Cicerōnem.</i>
        </div>

        <div class="footnote" id="footnote.10">
            <a href="#Magister.12">(10)</a> <i>quōtum agitās annum?:</i> Verbum, <i>agitāre</i>, Sallustius in ōre habet
            quam saepissimē. <i>Vīta hominum sine cupiditāte agitābātur. Agitābātur magis magisque in diēs agimus ferōx.
                Beneficiīs magis quā metū imperium agitābant. Gaudium atque laetitiam agitābant. Multa agitantī nihil
                prōcessit. Rempūblicam agitāvēre. Cum praecepta patris meī agitārem. Quae mente agitāvī.</i>
        </div>

        <div class="footnote" id="footnote.11">
            <a href="#Magister.16">(11)</a> <i>in hōc meō gymnasiō:</i> Loca in quibus nūdī lūctārentur, sēsēque
            exercērent, dicta sunt <i>gymnasia</i>, τὸ γυμνάζω <i>nūdō</i>. Ipsa exercitātiō <i>palaestra</i>.
            Placuērunt, deinde illa loca philosophīs, in quibus disputātiōnēs suās habēre cēpērunt, quod etiam 2. dē
            Ōrāt. testātus est Cicerō. Nunc prō quibuscunque locīs ad docendās litterās dēstinātīs ista vōx capitur.
        </div>

        <div class="footnote" id="footnote.12">
            <a href="#Magister.48">(12)</a> <i>venientibus annīs:</i> Hōrat. ad Pīsōn. <i>Multa ferunt annī venientēs
                commoda sēcum. Multa recedentēs adimunt.</i> Veniunt annī dum ad aevum iuvenīle vīvendō prōgredimur:
            recedunt dum ad senectūtem tendimus. Seu, annī venientēs sunt ab infantibus usque ad mediam et virīlem
            aetātem: recedentēs, ā virīlī aetāte ad sepulchrum.
        </div>

        <div class="footnote" id="footnote.13">
            <a href="#Pater.49">(13)</a> <i>quō minus illī cessāre:</i> Cic. 1. dē nat. Deōr. <i>Prōfectō Epīcūrus quasi
                puerī dēlicātī, nihil cessātiōne melius exīstimat. At ipsī tamen puerī, etiam cum cessant, exercitātiōne
                aliquā lūdicrā dēlectantur.</i>
        </div>

        <div class="footnote" id="footnote.14">
            <a href="#Magister.51">(14)</a> <i>postquam lūxerit:</i> <i>Simul atque caelum albēscere coeperit</i>, seu,
            ut Caesar 1. dē bellō cīvīlī, <i>albente caelō</i>, et lib. 4. dē bellō Gall. <i>ortā lūce. Cum prīmum diēs
                orta fuerit. Prīmum aurōra novō cum spargit lūmine terrās. Cum sōl ortus suā lūce convestit ac perfundit
                omnia. Dum rōseā face sōl īnferret lūmina caelō</i>: quae sunt Lūcrétiī. <i>Cum prīmā lūce, dīlūculō,
                prīmō dīlūculō.</i> Haec omnia volunt, <i>lūcēre</i>: diem, inquam, ac lūcem esse. Cic. prō Sex. Rōsciō.
            <i>Occīsus est ā caenā rediēns. Nōndum lūcēbat, cum Ameriae scītum est.</i> Dē Dīvīnāt. lib. 2. <i>ubī
                lūcēre coepisset.</i> Epist. 4. lib. 15. <i>expedītō exercitū ita noctū iter fēcī, ut ad 3. Īd. Octōb.
                cum lūcēsceret, in Amānum ascenderem.</i> Catull. ad Calvum. <i>Nam sī lūxerit, ad librāriōrum Curram
                scrīnia.</i> Plaut. Milite. <i>Priusquam lūcet adsunt.</i> Apud hunc, et Terentium crebrō legās,
            <i>lūcet hoc, lūcēscit hoc</i>: subaudiendum <i>caelum</i>, aut <i>intervallum, quod inter caelestēs orbēs
                terrārumque sola interiectum est</i>, quod digitō videntur ostendisse: ut proinde illud, <i>hoc</i>,
            δεικτικῶς accipiātur.
        </div>

        <div class="footnote" id="footnote.15">
            <a href="#Magister.51">(15)</a> <i>dīvīs bene iuvantibus:</i> Līviānum. Ennius dīcit: <i>cum māgnīs diīs
                volentibus.</i> Prōfert Cic. 1. dē Offic. Sīc Plaut Persā. Et Milite. <i>Agite, īte, cum diīs
                benevolentibus.</i> Vulgāria sunt illa, <i>Deō favente, Deō annuente.</i> Iācōbus Apostolus cap. 4.
            Chrīstiānōs bene ōminārī docet in hunc modum. ἐὰν ὁ κύριος θελήσῃ, καὶ ζήσομεν, καὶ ποιήσομεν τοῦτο, ἢ
            ἐκεῖνο. <i>Sī Dominus voluerit, vīvēmus, et hoc aut illud faciēmus.</i> In Xenophonte ista passim occurrunt:
            σὺν θεῷ, σὺν τοῖς θεοῖς, ἤν θεὸς θέλῃ, θεῶν συνθελόντων, θεῶν ἵλεων, ἤν θεὸς μὴ βλάπτῃ; εἰ ὁ θεὸς μὴ
            ἐναντιοῖτο…
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>