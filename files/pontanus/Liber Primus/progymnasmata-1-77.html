---
title: Progymnasmata Latinitatis - Prōgymnasma Septuāgēsimum Septimum
subtitle: Praeceptōrēs
type: Colloquium
author: Pontanus
topic: Teachers, Education, Memories of School
difficulty: Advanced
sequence: "077"
character_count: 3
permalink: /pontanus/progymnasma-septuagesimum-septimum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Rūfīnus, Sērēnus, Flōrentīnus
        </div>

        <div class="line-container" id="Rufinus.1">
            <div class="line-character">
                Rūfīnus
            </div>
            Quotus annus volvitur, Sērēne, cum līmina lūdī nōbīscum calefacis?
        </div>

        <div class="line-container" id="Serenus.2">
            <div class="line-character">
                Sērēnus
            </div>
            Iam octāvus īnstat. Vōs, quamdiū frequentāstis gymnāsium?
        </div>

        <div class="line-container" id="Florentinus.3">
            <div class="line-character">
                Flōrentīnus
            </div>
            Ego annīs septem.
        </div>

        <div class="line-container" id="Rufinus.4">
            <div class="line-character">
                Rūfīnus
            </div>
            Nec plūribus, nec pauciōribus ego. Quis autem quālisve fuit, quem prīmum es adeptus in patriā tuā
            dīdascalum?
        </div>

        <div class="line-container" id="Serenus.5">
            <div class="line-character">
                Sērēnus
            </div>
            Nōmen erat virō: illī nōmen erat: iam iam versābātur mihi in labrīs prīmōribus: ab aspīrātiōne inchoātur.
        </div>

        <div class="line-container" id="Rufinus.6">
            <div class="line-character">
                Rūfīnus
            </div>
            Hierōnymus?
        </div>

        <div class="line-container" id="Serenus.7">
            <div class="line-character">
                Sērēnus
            </div>
            Nōn est.
        </div>

        <div class="line-container" id="Rufinus.8">
            <div class="line-character">
                Rūfīnus
            </div>
            Hieremīās?
        </div>

        <div class="line-container" id="Serenus.9">
            <div class="line-character">
                Sērēnus
            </div>
            Nōn est.
        </div>

        <div class="line-container" id="Rufinus.10">
            <div class="line-character">
                Rūfīnus
            </div>
            Hilārius?
        </div>

        <div class="line-container" id="Serenus.11">
            <div class="line-character">
                Sērēnus
            </div>
            Nōn est.
        </div>

        <div class="line-container" id="Rufinus.12">
            <div class="line-character">
                Rūfīnus
            </div>
            Henrīcus?
        </div>

        <div class="line-container" id="Serenus.13">
            <div class="line-character">
                Sērēnus
            </div>
            <a href="#footnote.2"><sup>(2)</sup></a>Hem iste est: satis intrā labra atque dentēs iacuit. Henrīcus ergō
            audiēbat: cui indigenae ā prōmissā ad pectus, et rūfā barbā, aenōbarbō posteā cognōmentum indidēre.
        </div>

        <div class="line-container" id="Florentinus.14">
            <div class="line-character">
                Flōrentīnus
            </div>
            Cuiās erat? Germānus, Belgā, Italus?
        </div>

        <div class="line-container" id="Serenus.15">
            <div class="line-character">
                Sērēnus
            </div>
            Germānus: et, quod quasi per nebulam recordor, Mīsnēnsis: illā enim dialectō loquēbātur: mollīsima nīmirum
            ac suāvissima, quālem testātur hārum rērum perītī fuisse linguam Iōnum quondam inter Graecōs.
        </div>

        <div class="line-container" id="Rufinus.16">
            <div class="line-character">
                Rūfīnus
            </div>
            Ubi sita est tua patria?
        </div>

        <div class="line-container" id="Serenus.17">
            <div class="line-character">
                Sērēnus
            </div>
            Continēns est cum terrā Misniā. Pergam ut exōrsus sum dē illō Magistrō dīcere.
        </div>

        <div class="line-container" id="Florentinus.18">
            <div class="line-character">
                Flōrentīnus
            </div>
            Sī molestum nōn est.
        </div>

        <div class="line-container" id="Serenus.19">
            <div class="line-character">
                Sērēnus
            </div>
            <a href="#footnote.3"><sup>(3)</sup></a>Statūra eius iūsta longior: vultus placidus et mītis. Dēdūxit domum
            nōn multō post, quam inīvit docendī prōvinciam, praedīvitem viduam: etenim in nostrā regiōne lūdimoderātōrēs
            sunt fēlīciōrēs quam alibī, quandō perfacile bene dōtātās uxōrēs inveniunt. Interpretor hoc darī litterārum
            scientiae ā cīvibus nostrīs, et in parte beātitūdinis numerārī ā fēminīs, coniūnctam esse cum ērūditō
            homine.
        </div>

        <div class="line-container" id="Florentinus.20">
            <div class="line-character">
                Flōrentīnus
            </div>
            Quemadmodum Henrīcus ille puerum tē tractābat?
        </div>

        <div class="line-container" id="Serenus.21">
            <div class="line-character">
                Sērēnus
            </div>
            Prīmīs mēnsibus amanter, et perhūmāniter, postmodum asperius et austērius, ut mihi tum vidēbātur.
        </div>

        <div class="line-container" id="Rufinus.22">
            <div class="line-character">
                Rūfīnus
            </div>
            Cūr ita?
        </div>

        <div class="line-container" id="Serenus.23">
            <div class="line-character">
                Sērēnus
            </div>
            Audiēs. Sodālēs mihi erant puerulī coaevī trēs, cīvium prīmāriōrum fīliī: cum iīs mē sēparātim in humilī
            scamnō collocābat: erāmus sīquidem omnēs pusillī ac tenerī. Quotiēs autem ingrediēbātur scholam, totiēs ferē
            nōs ipsum propter adeō prōlīxam barbam nōnnihil timentēs (ut illa aetās metum in sē concipit facillimē)
            placidissimīs oculīs aspectāre, et capita nostra manū dēmulcēre saepicule, īnsuper singulīs aut āridās
            fīcūs, aut in cucullīs coriandri grāna, et amygdala saccharō obducta porrigere, hortārīque nōs suāviter
            subrīdendō, et multa pollicendō, ut discerēmus alacriter.
        </div>

        <div class="line-container" id="Rufinus.24">
            <div class="line-character">
                Rūfīnus
            </div>
            <a href="#footnote.4"><sup>(4)</sup></a>Ō dignum statuā Praeceptōrem, et cui vīctus pūblicē in Prytaneō
            praebeātur.
        </div>

        <div class="line-container" id="Serenus.25">
            <div class="line-character">
                Sērēnus
            </div>
            Dissimulābat praetereā, sī interdum cōnfābulantēs cerneret. Scholīs fīnītīs, domum suam, quae in proximō
            erat, aliquandō sēcum abdūctōs, prīvātim docēbat: et nunc ūvīs passulīs, nunc scriblītīs dōnātōs dīmittēbat.
        </div>

        <div class="line-container" id="Florentinus.26">
            <div class="line-character">
                Flōrentīnus
            </div>
            Aureum praeceptōrem narrās. Nunquamne vērō tē caecīdit?
        </div>

        <div class="line-container" id="Serenus.27">
            <div class="line-character">
                Sērēnus
            </div>
            Ūsque hodiē tangit animum memoria illius nefāstī diēī. Cum male legerem libellum Germānicum, haesitāremque
            ad tertium aut quārtum quodque verbum, ille mē obiūrgāre, ego haerēre, pallēre, tremere. Cum autem perperam
            legendī haesitandīque fīnem nōn facerem, afferrī virgam iussit.
        </div>

        <div class="line-container" id="Florentinus.28">
            <div class="line-character">
                Flōrentīnus
            </div>
            Oh, tam saeviter?
        </div>

        <div class="line-container" id="Serenus.29">
            <div class="line-character">
                Sērēnus
            </div>
            Tum, ut parvulīs fierī mōs est, super genua sua ipse sedēns mē composuit, perinde ac lānius oviculam
            iūgulātūrus, mēque graphicē profectō tetigit, multumque ēiūlantem ā sē repulit.
        </div>

        <div class="line-container" id="Rufinus.30">
            <div class="line-character">
                Rūfīnus
            </div>
            Ha, ha, hae. Nōn tū ibi cōgitāre: papae, quid hoc prōdigiī? Quae ista est mūtātiō? Ubi fīcūs? Ubi saccharum?
            Ubi scriblītae? Ubi tam mellīta verba? Haec ipsa volvēbam Rūffīne.
        </div>

        <div class="line-container" id="Florentinus.31">
            <div class="line-character">
                Flōrentīnus
            </div>
            Sed quid ais? Quālis in relīquum tempus in tē extitit? Etsī suspīciōne iam praecurrō.
        </div>

        <div class="line-container" id="Serenus.32">
            <div class="line-character">
                Sērēnus
            </div>
            Nōn amplius blandus, sed rigidus: nōn pater, sed <a href="#footnote.5"><sup>(5)</sup></a>trīstis quīdam
            patruus.
        </div>

        <div class="line-container" id="Florentinus.33">
            <div class="line-character">
                Flōrentīnus
            </div>
            Quotiēs dēmulsit caput tuum? Quotiēs mūnuscula?
        </div>

        <div class="line-container" id="Serenus.34">
            <div class="line-character">
                Sērēnus
            </div>
            Haec omnia in flagella et verbera conversa sunt.
        </div>

        <div class="line-container" id="Florentinus.35">
            <div class="line-character">
                Flōrentīnus
            </div>
            Multa ex quō fuērunt commoda, eius aequum est ferre incommoda.
        </div>

        <div class="line-container" id="Serenus.36">
            <div class="line-character">
                Sērēnus
            </div>
            Rīdēs? Mēministīne vērō tū illius temporis quō rudimenta litterārum posuistī?
        </div>

        <div class="line-container" id="Florentinus.37">
            <div class="line-character">
                Flōrentīnus
            </div>
            Valdē.
        </div>

        <div class="line-container" id="Serenus.38">
            <div class="line-character">
                Sērēnus
            </div>
            Similīne modō āctum est tēcum?
        </div>

        <div class="line-container" id="Florentinus.39">
            <div class="line-character">
                Flōrentīnus
            </div>
            Ah longē dissimilī.
        </div>

        <div class="line-container" id="Serenus.40">
            <div class="line-character">
                Sērēnus
            </div>
            Dīc, ōrō.
        </div>

        <div class="line-container" id="Florentinus.41">
            <div class="line-character">
                Flōrentīnus
            </div>
            Alterō statim diē caesus sum: et, sī cutem meam speculēre, nihil tē vīdisse magis lacerum iūrēs.
        </div>

        <div class="line-container" id="Rufinus.42">
            <div class="line-character">
                Rūfīnus
            </div>
            Quantum coniectūrā assequor, erās puer nēquam, et parum aut nihil discēbās: quandōquidem, ut tūte
            commemorās, tam ēgregiē concīsum est tibi corium.
        </div>

        <div class="line-container" id="Florentinus.43">
            <div class="line-character">
                Flōrentīnus
            </div>
            Tū scīlicet in rosā ēducābāre.
        </div>

        <div class="line-container" id="Rufinus.44">
            <div class="line-character">
                Rūfīnus
            </div>
            Summum ter quaterve trienniō tōtō percussum mē recordor: nec id tam propter studia, quam puerīlem
            īnsolentiam atque licentiam.
        </div>

        <div class="line-container" id="Serenus.45">
            <div class="line-character">
                Sērēnus
            </div>
            At hoc tempore, estisne adeptī Magistrōs prō arbitriō?
        </div>

        <div class="line-container" id="Rufinus.46">
            <div class="line-character">
                Rūfīnus
            </div>
            Dīligentissimum sciō esse meum: venīre in lūdum temporī: exigere ratiōnem ā discipulīs quotīdiē: docēre
            accūrātē: ēmendāre scrīptiōnēs sollicitē: trādere pietātem et virtūtem: pūnīre sontēs prō dēlictī gravitāte:
            amāre et laudāre industriōs; hortārī segnēs et cōgere.
        </div>

        <div class="line-container" id="Florentinus.47">
            <div class="line-character">
                Flōrentīnus
            </div>
            Meus sānē quidem nec omnia haec, nec nihil hōrum. Foecundōs calicēs amat, et invenītur nōn rārissimē vīnō
            madidus: hoc, sī rēctē ratiōcinor, parum decet. Quod crebrō facit puerīs lūdendī cōpiam, nōn reprehendō;
            mallem tamen aliquandō nōn lūderēmus. Scītē dictum: nē quid nimis.
        </div>

        <div class="line-container" id="Serenus.48">
            <div class="line-character">
                Sērēnus
            </div>
            Nōs quālī Magistrō ūtāmur in praesēns, ex discipulōrum doctrīnā mōribusque putō perspicī posse. Quod querar,
            penitūs nihil habeō.
        </div>

        <div class="line-container" id="Rufinus.49">
            <div class="line-character">
                Rūfīnus
            </div>
            Grātulor tibi tantō bonō.
        </div>

        <div class="footnote" id="footnote.1">
            <a href="#Rufinus.1">(1)</a> <i>Līmina lūdī calefacis:</i> Calent loca, quae frequentantur. Suēton. Octā.
            cap.71. Lūsimus per omnēs diēs, fōrumque ālēātōrium calefēcimus. Verba sunt ipsius Augustī ex quādam
            epistolā. Catull. Galliambō. Mihi iānuae frequentēs, mihi līmina tepidae.
        </div>

        <div class="footnote" id="footnote.2">
            <a href="#Serenus.13">(2)</a> <i>Henrīcus audiēbat:</i> Graecī verbum ἀκούειν adhibent interdum prō vocor,
            dīcor, nōminor. Sīc Latīnī, ut Horāt. epist. 7. lib. 1. ad Maecēnātem, rēxque paterque Audīstī cōram, nec
            verbō parcius absēns. Īdem epist. 16. Tū rēctē vīvis, sī cūrās esse quod audis: id est, quod dīceris.
        </div>

        <div class="footnote" id="footnote.3">
            <a href="#Serenus.19">(3)</a> <i>Dēdūxit domum:</i> Dūcere et dēdūcere domum ad mātrimōnium et nūptiās etiam
            sīgnificandās adhibentur. Plaut. Trīnum. Nunquid caussae est, quīn uxōrem crās domum dūcat? Terent. Hecyr.
            Ut ad pauca redeam, uxōrem dēdūxit domum. Tībull. Ut iuvenī prīmum virgō est dēducta marītō.
        </div>

        <div class="footnote" id="footnote.4">
            <a href="#Rufinus.24">(4)</a> <i>Cui vīctus pūblicē in Prytaneō:</i> Athēnīs erat domus hoc nōmine pūblica,
            in quā vīctus praebēbātur ex aerāriō iīs, quī bene meritī essent dē Rēpūb. Cic. 1. dē Ōrāt. Interrogātus
            Sōcratēs, quam quasi aestimātiōnem commeruisse sē māximē fatērētur, respondit, sēse meruisse, ut amplissimīs
            honōribus et praemiīs dēcorārētur, et ut eī vīctus quotīdiānus in Prytaneō praeberētur.
        </div>

        <div class="footnote" id="footnote.5">
            <a href="#Serenus.32">(5)</a> <i>Trīstis quīdam patruus:</i> Patrum in fīliōs impotentem amōrem ignōrat
            nēmō. Patruī vērō tametsī frātrum suōrum līberōs ament, illō tamen vehementī affectū sunt līberī, nec
            quemadmodum patrēs ad fīliōrum, sīc illī ad nepōtum suōrum peccāta connivent, neque ea dissimulant, sed
            sevērē et ācriter reprehendunt, incorruptēque dē āctiōnibus ipsōrum iūdicant. Unde factum ut nōmen patruī
            prō obiūrgātōre, castīgātōre, reprehēnsōre sevērō et ācrī pōnerētur ā Latīnīs. Cic. prō Caeliō. Quī in
            relīquā vītā mītis esset, fuit in hāc caussā pertrīstis quīdam patruus, cēnsor, Magister. Horāt. Sat.3.
            lib.2. Sīve ego prāve, seu rēctē, nē sīs mihi patruus. Et Ōde 12. lib. 3. patrua verbera lingua, vide
            epist.2. lib.2. ad Att. et in eam Manut. Lambin. in Horāt.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>

</html>