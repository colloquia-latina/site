---
title: Progymnasmata Latinitatis - Prōgymnasma Vīcēsimum Quīntum
subtitle: Lūdimagister Dēfēnsus
type: Colloquium
author: Pontanus
topic: Defense of Teacher, Corporal Punishment Justification
difficulty: Moderate
sequence: "025"
character_count: 2
permalink: /pontanus/progymnasmata-liber-primus-progymnasma-vicesimum-quintum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Kīliānus, Ioachimus
        </div>

        <div class="line-container" id="Kilianus.1">
            <div class="line-character">
                Kīliānus
            </div>
            Etiamnum, Ioachime, corium doleō, ita mē blandīs modīs permulsit Magister.
        </div>

        <div class="line-container" id="Ioachimus.2">
            <div class="line-character">
                Ioachimus
            </div>
            Mihi vērō vola totiēns impācta ferulā adhūc fervet.
        </div>

        <div class="line-container" id="Kilianus.3">
            <div class="line-character">
                Kīliānus
            </div>
            Quantum datur perspicere, mōrōsus est homō iste, et īnfēstus tardiōris ingeniī puerīs.
        </div>

        <div class="line-container" id="Ioachimus.4">
            <div class="line-character">
                Ioachimus
            </div>
            Nōn, sed tardiōris dīligentiae puerīs. Et certum sciō, sānctēque adiūrāre possim, suāpte nātūrā ad mānsuētūdinem esse prōpēnsissimum, ac persōnam tetricam vultūōsamque induere nōsse, vicissimque dēpōnere, cum ūsus vēnerit. Nōn sōlum enim multā doctrīnā, sed plūrimō etiam rērum ūsū, summāque prūdentiā est.
        </div>

        <div class="line-container" id="Kilianus.5">
            <div class="line-character">
                Kīliānus
            </div>
            Saepissimō cholerā incēnsum ac frementem notāvī.
        </div>

        <div class="line-container" id="Ioachimus.6">
            <div class="line-character">
                Ioachimus
            </div>
            Quia nīmirum saepissimē exstitērunt, quī ipsī bilem cierent: parcē ac molliter caeterōquī īrāscitur.
        </div>

        <div class="line-container" id="Kilianus.7">
            <div class="line-character">
                Kīliānus
            </div>
            Mihi Deum satis fuisse īrātum sciō, quī hunc virum nāctus sim, ā quō acciperem disciplīnam. Quālis quālis sit, utinam meus Praeceptor nōn sit.
        </div>

        <div class="line-container" id="Ioachimus.8">
            <div class="line-character">
                Ioachimus
            </div>
            Garrīs, cūr istuc precāris tibi?
        </div>

        <div class="line-container" id="Kilianus.9">
            <div class="line-character">
                Kīliānus
            </div>
            Quia praestat verbīs, quam verberibus pūnīrī.
        </div>

        <div class="line-container" id="Ioachimus.10">
            <div class="line-character">
                Ioachimus
            </div>
            Praestat: atque utrumque ūsurpandum est, cum alterutrō nihil efficitur.
        </div>

        <div class="line-container" id="Kilianus.11">
            <div class="line-character">
                Kīliānus
            </div>
            Quō tandem modō Ioachime?
        </div>

        <div class="line-container" id="Ioachimus.12">
            <div class="line-character">
                Ioachimus
            </div>
            Est apud quem verbīs, est apud quem plāgīs ūtī, est quem ācrius obiūrgātum nihilōminus virgīs pulsāre necesse sit.
        </div>

        <div class="line-container" id="Kilianus.13">
            <div class="line-character">
                Kīliānus
            </div>
            In illīs prīmīs profiteor nōmen meum.
        </div>

        <div class="line-container" id="Ioachimus.14">
            <div class="line-character">
                Ioachimus
            </div>
            Exīstimō tōtam rem doctōris iūdiciō reservandam esse: quā scilicet ratiōne nōs ērudiat, et merentibus poenam irroget. In suā caussā nēmō incorruptus arbiter. Ac Senecae quidem nūlla vidētur dūra cūrātiō, cuius effectus est salūtāris.
        </div>

        <div class="line-container" id="Kilianus.15">
            <div class="line-character">
                Kīliānus
            </div>
            Vereor nē aliqua ad familiām hoc permāneat, mē percussum in gymnasiō, et ita īnsuper irrīdear, ut malum malō geminētur.
        </div>

        <div class="line-container" id="Ioachimus.16">
            <div class="line-character">
                Ioachimus
            </div>
            Quod tū timēs, propulsābō facile. Nūllus mortālium indicium faciet, nisi forte īnsāniat.
        </div>

        <div class="line-container" id="Kilianus.17">
            <div class="line-character">
                Kīliānus
            </div>
            Valdē abhorret ā mē voluntās hominis: acerbē ōdit mē, inquam, Praeceptor: numquam tamen sciēns commeruī, ut illum meritō caperet ōdium meī.
        </div>

        <div class="line-container" id="Ioachimus.18">
            <div class="line-character">
                Ioachimus
            </div>
            Quō argūmentō id affirmās?
        </div>

        <div class="line-container" id="Kilianus.19">
            <div class="line-character">
                Kīliānus
            </div>
            Totiēns ingerit verbera<a href="#footnote.1"><sup>(1)</sup></a>.
        </div>

        <div class="line-container" id="Ioachimus.20">
            <div class="line-character">
                Ioachimus
            </div>
            Ō Chrӯsippeum acūmen<a href="#footnote.2"><sup>(2)</sup></a>: perinde quasi nōn etiam parentēs fīliōs dictō minus audientēs pulsent frequentissimē, quōs nihilōminus amant, chārōsque habent. Numquam pater pūgnōs tergō incussit?
        </div>

        <div class="line-container" id="Kilianus.21">
            <div class="line-character">
                Kīliānus
            </div>
            Etiam in capillōs involāvit frequēns, meumque caput implēvit fustibus. Postulās ergō, ut cum poenās ā mē repetit Magister, ego hoc sīgnum amōris interpreter?
        </div>

        <div class="line-container" id="Ioachimus.22">
            <div class="line-character">
                Ioachimus
            </div>
            Certē.
        </div>

        <div class="line-container" id="Kilianus.23">
            <div class="line-character">
                Kīliānus
            </div>
            Sī Suādae medulla sīs<a href="#footnote.3"><sup>(3)</sup></a>, nōn persuādēbis.
        </div>

        <div class="line-container" id="Ioachimus.24">
            <div class="line-character">
                Ioachimus
            </div>
            At saltem sīgnum sollicitūdinis. Nam sī neque amāret, neque nostrī cūra tangerētur, haud aliquandō interrogāret nōs, haud umquam errantēs corrigeret.
        </div>

        <div class="line-container" id="Kilianus.25">
            <div class="line-character">
                Kīliānus
            </div>
            Tū quantus quantus nihil nisi sapientia es. Age, iam crēdō nōn sine caussā ipsum virgās tam crebrō in meam pellem expedīre. Dē caeterō studēbō, ut nē tantō in mē amōrī<a href="#footnote.4"><sup>(4)</sup></a> occāsiōnem saviendī offeram.
        </div>

        <div class="line-container" id="Ioachimus.26">
            <div class="line-character">
                Ioachimus
            </div>
            Sī plūsculum sēdulitātis in discendō suscēperis, tūte tibi cōnsulēs, alioquī nūgās māgnās ēgeris.
        </div>

        <div class="line-container" id="Kilianus.27">
            <div class="line-character">
                Kīliānus
            </div>
            Vel ad mortem discam, dum istīs exsecrābilibus virgīs corpus meum ēripiam.
        </div>

        <div class="line-container" id="Ioachimus.28">
            <div class="line-character">
                Ioachimus
            </div>
            Fac sīs verba ad rem cōnferās, nē audiās: <i>Prōmissīs dīvēs</i><a href="#footnote.5"><sup>(5)</sup></a>.
        </div>

        <div class="footnote" id="footnote.1">
            <a href="#Kilianus.19">(1)</a> <i>totiēns ingerit verbera:</i> Lege historiām plānē gravem et iūcundam quam dē Plūtarchō et servō philosophō verberārī iussō Taurus eiusdem Plūtarchī discipulus Gelliō audītōrī suō narrāvit. libr.1. cap. 26. et disce quō pactō similiter conquerentibus respondeās.
        </div>

        <div class="footnote" id="footnote.2">
            <a href="#Ioachimus.20">(2)</a> <i>Chrӯsippeum acūmen:</i> Ingeniōsissimus et acūtissimus fuit Chrӯsippus, atque in dialectīs adeō excellēns et īnsignis, tantāque apud omnēs opīniōne, ut plērīque dīcerent: <i>sī apud Deōs esset ūsus Dialecticē, nōn alius quam Chrӯsippēa futūrum</i>. Laert.
        </div>

        <div class="footnote" id="footnote.3">
            <a href="#Kilianus.23">(3)</a> <i>sī Suādae medulla sīs:</i> Ennius M. Cornēliī Cethēgī ēloquentiam praedicāns, post caetera dē eōdem ita scrīpsit: <i>Flōs dēlibātus populī, Suādaeque medulla</i>. Vocat <i>medullam</i>, quā vōce rēs reconditās et suāvēs solēmus appellāre, quod quae tālia sunt, nātūra intīmē recondat, utī medullās. Suādam porrō Graecī πειθὼ, Quīntiliānus <i>persuādendī Deam</i>, Hōrātius <i>suādēlam</i>, Cicerō <i>lepōrem</i>. Simile est illud Aristophanis. οὐ γὰρ πείσεις, οὐδ᾽ἄν εἰ πείσῃς. <i>Nōn persuādēbis, nē sī persuāseris quidem</i>.
        </div>

        <div class="footnote" id="footnote.4">
            <a href="#Kilianus.25">(4)</a> <i>ut nē tantō in mē:</i> <i>ut nē</i>, eandem vim habet, quam, <i>nē</i>. Cic. <i>Fidēs tua patiētur, ut socrus adolēscentis rea nē fīat.</i> Plaut. Mercat. <i>At ego expūrgātiōnem habēbō, ut nē succurrat.</i> Terent. Andr. <i>Sī poterit fierī, ut nē pater per mē stetisse crēdat.</i> Eunuchō. <i>Ut nē impūne in nōs illūseris</i>.
        </div>

        <div class="footnote" id="footnote.5">
            <a href="#Ioachimus.28">(5)</a> <i>prōmissīs dīvēs:</i> Versiculus est Ovid. <i>Prōmissīs dīvēs quīlibet esse potest</i>. Mōs est Cicerōnī, quōs ex auctōribus addūcit locōs, prīmīs duntaxat verbīs indicāre, quem licet īmitēmur, ubī tamen legentibus nostra locī illī nōtī fuerint. Observāvit hoc Manūt. in epist. 18. quae est ad Leptam, lib. 6.
        </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
    </div>
</body>