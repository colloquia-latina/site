---
title: Progymnasmata Latinitatis - Prōgymnasma Septuāgēsimum Tertium
subtitle: Graecae Literae
type: Colloquium
author: Pontanus
topic: Greek Language, Education, Classical Learning
difficulty: Advanced
sequence: 73
character_count: 2
permalink: /pontanus/progymnasma-septuagesimum-tertium/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Dorōtheus, Matthīās
        </div>

        <div class="line-container" id="Dorotheus.1">
            <div class="line-character">
                Dorōtheus
            </div>
            Quid librī manū geris?
        </div>

        <div class="line-container" id="Matthias.2">
            <div class="line-character">
                Matthīās
            </div>
            Nicolāī Clenardī institūtiōnēs linguae graecae: quae lāmentāriae mihi sunt, neque eās ferē intueor, quīn propemodum illachrymer: certē quidem suspīrō.
        </div>

        <div class="line-container" id="Dorotheus.3">
            <div class="line-character">
                Dorōtheus
            </div>
            Huī ēgregium virum, et immortālī virtūte praeditum. Num spīcula vībrant quibus tē convulnerent?
        </div>

        <div class="line-container" id="Matthias.4">
            <div class="line-character">
                Matthīās
            </div>
            Tēlīs nōn aspectābilibus sauciant pectus meum: quīn cerebrum mihi excutiunt.
        </div>

        <div class="line-container" id="Dorotheus.5">
            <div class="line-character">
                Dorōtheus
            </div>
            Quī istuc fierī potest?
        </div>

        <div class="line-container" id="Matthias.6">
            <div class="line-character">
                Matthīās
            </div>
            Fierī sentiō, et excrucior.
        </div>

        <div class="line-container" id="Dorotheus.7">
            <div class="line-character">
                Dorōtheus
            </div>
            Quaesō, quid tū hominis es? Abhorrēs nimiō opere ā linguā Graecā: hoc illud est, haec illa sunt suspīria.
        </div>

        <div class="line-container" id="Matthias.8">
            <div class="line-character">
                Matthīās
            </div>
            Nōn Pȳthium magis vērum est respōnsum, quam quod dīxistī. Etiam, abhorreō.
        </div>

        <div class="line-container" id="Dorotheus.9">
            <div class="line-character">
                Dorōtheus
            </div>
            Et quibus tandem superātus ratiōnibus? Nē occultāverīs.
        </div>

        <div class="line-container" id="Matthias.10">
            <div class="line-character">
                Matthīās
            </div>
            Ob inexplīcābilēs, immēnsās, īnfīnītāsque difficultātēs, quae mē potissimum impediunt, et dēterrent ab hōc studiō. Myriadēs contrāctiōnum in nōminibus et verbīs, in totidem partēs distrahunt animum meum. Tot sunt dēclīnātiōnēs, tot coniugātiōnēs, tot anōmala, quot Athēnīs noctuae. Quis vel abundantissimus ōtiō ista penitūs memoriā comprehenderit?
        </div>

        <div class="line-container" id="Dorotheus.11">
            <div class="line-character">
                Dorōtheus
            </div>
            Praeclārē, Terentius opīnor: Nūlla est tam facilis rēs, quīn difficilis fīet, quam invītus faciās. Contrā <a href="#footnote.1"><sup>(1)</sup></a>Mantuānus Homērus: Labor imprōbus omnia vincit. Et alius. Amantī nihil difficile. Tuum ingenium, quod appāret, nōn capitur, nōn oblectātur hāc prīncipe, et rēgīnā linguārum: eā rē invītus, et quod proximum est, minōre cum dīligentiā, nūllā cum nāvitāte ad hāsce praecēptiōnēs discendās incumbis. Haec ūna rēs difficultātem exaggerat, ubi est aliqua difficultās: ubi autem nūlla est, ibi eam prōgignit: sīcutī ex alterā parte, amor et dēsīderium reī alicuius adipīscendae efficiunt, ut quamvīs onerōsus māgnusque labor, aut perparum, aut minimē sentiātur.
        </div>

        <div class="line-container" id="Matthias.12">
            <div class="line-character">
                Matthīās
            </div>
            Tū sī hīc sīs, aliter sentiās. <a href="#footnote.2"><sup>(2)</sup></a>Scientī ac perītō nōn vidētur labōriōsa scientia. Iam tū haec ligūrivistī et concōxistī, in quibus ego tam sūdō, quam sī mōlārēs effoderem.
        </div>

        <div class="line-container" id="Dorotheus.13">
            <div class="line-character">
                Dorōtheus
            </div>
            Fatēbor candidē, per somnum et iocum haec discī nōn posse: veruntamen minuī, vel potius minus sentīrī aiō labōrem, sī generōsa discendī cupiditās affuerit, quae frīgidam suffundat.
        </div>

        <div class="line-container" id="Matthias.14">
            <div class="line-character">
                Matthīās
            </div>
            Tam fatuum et dēlīrum nōn inveniēs, quī nōlit graecē nōsse.
        </div>

        <div class="line-container" id="Dorotheus.15">
            <div class="line-character">
                Dorōtheus
            </div>
            Cum dē voluntāte loquor, nōn illam omnīnō dēsidem, et operum solūtam intellegī postulō, quā cupiunt quidam pecūniam facere, et amplificārī patrimōnia, cum vacuī negōtiīs <a href="#footnote.3"><sup>(3)</sup></a>domī sedeant: quā honōribus augērī, cum honōre nihil dignum mōliantur: quā ērūditiōne praestāre, cum sē ērūdiendōs nūllī magistrō dēdant. Perquam īnsipientēr vult, quī sīc vult. Atque ut hoc tibi largiar, māgnam inesse in praecēptiōnibus difficultātem, tamen istuc ipsum cum multīs praecellentibus rēbus iīs commūne est, dē quibus dictitāre illud solēmus: difficilia quae pulchra.
        </div>

        <div class="line-container" id="Matthias.16">
            <div class="line-character">
                Matthīās
            </div>
            Haud dīcam dolō: labōre et studiō mē tantum nōn ēnecō, nec tantillō magis inhaerescunt in mente meā illī canōnēs.
        </div>

        <div class="line-container" id="Dorotheus.17">
            <div class="line-character">
                Dorōtheus
            </div>
            Nōn paucī affīrmant sē hoc facere, nec faciunt.
        </div>

        <div class="line-container" id="Matthias.18">
            <div class="line-character">
                Matthīās
            </div>
            Quōmodō?
        </div>

        <div class="line-container" id="Dorotheus.19">
            <div class="line-character">
                Dorōtheus
            </div>
            Quia cum studium ā M. Tulliō brevī ac circumscrīptā dēfīnītiōne explicētur hīs verbīs: est vehemēns et assidua ad aliquam rem applicāta māgnā cum voluntāte occupātiō: ipsī aut nōn vehementer, aut nōn assīduē, aut sī utrumque, nōn adeō māgnā cum voluntāte occupātiōnem ad Graecās litterās applicant. Tū tacitus tēmet interrogā, tē excute, tēcum cōnsīderā, num ita tē gerās. Sī geris: Nisi bardus et truncus, stipes, caudex sīs, praeterque figūram hominis nihil habeās, utique addiscēs Graecam grammatīcēn.
        </div>

        <div class="line-container" id="Matthias.20">
            <div class="line-character">
                Matthīās
            </div>
            Ā tempore subsecāre nihil possum, quod dem Graecīs quotīdiē.
        </div>

        <div class="line-container" id="Dorotheus.21">
            <div class="line-character">
                Dorōtheus
            </div>
            An tū nōn potes minimum sēmihōram tribuere?
        </div>

        <div class="line-container" id="Matthias.22">
            <div class="line-character">
                Matthīās
            </div>
            Latīna hoc quidquid est temporis sibi quoque vendicant.
        </div>

        <div class="line-container" id="Dorotheus.23">
            <div class="line-character">
                Dorōtheus
            </div>
            Attende paulisper animum.
        </div>

        <div class="line-container" id="Matthias.24">
            <div class="line-character">
                Matthīās
            </div>
            Dō tibi operam, loquere.
        </div>

        <div class="line-container" id="Dorotheus.25">
            <div class="line-character">
                Dorōtheus
            </div>
            Sī nostrōrum studiōrum praesidēs ac moderātōrēs vīdissent nōn sufficere nōbīs ōrdinārium tempus ad graeca cum latīnīs coniungenda, numquam in catalogīs librōrum explīcandōrum, quī <a href="#footnote.4"><sup>(4)</sup></a>quotquot annīs dēscrībuntur fōrmīs aēneīs, et lūcī committuntur, ūllum auctōrem libellumve graecum nōmināssent: nec Magistrī, hominēs cōnsīderātī et prūdentēs, hoc pēnsum ā nōbīs exīgerent.
        </div>

        <div class="line-container" id="Matthias.26">
            <div class="line-character">
                Matthīās
            </div>
            Sophisma et captiō ista tua nil mē conturbat: tū sī quid es factūrus, firmiōra argūmenta conquīrās necesse est. Ambō cūrāre nōn possum.
        </div>

        <div class="line-container" id="Dorotheus.27">
            <div class="line-character">
                Dorōtheus
            </div>
            Tū vērō potes, et poteris sī volēs. Aliōrum exempla, quōs audīstī et vīdistī utrumque studium persequī, tibi persuādeant.
        </div>

        <div class="line-container" id="Matthias.28">
            <div class="line-character">
                Matthīās
            </div>
            Abundant ingeniīs.
        </div>

        <div class="line-container" id="Dorotheus.29">
            <div class="line-character">
                Dorōtheus
            </div>
            Dō hoc dē aliquibus: voluntāte quidem pollent ac dīligentiā, nec adeō sunt imbellēs ut tū.
        </div>

        <div class="line-container" id="Matthias.30">
            <div class="line-character">
                Matthīās
            </div>
            Postquam equīs rēmīsque contenderō, nōn cōnsequar tamen cōnsummātam grammatīcae nōtitiam. Sīc ego operam, parentēs sumptum perdiderint.
        </div>

        <div class="line-container" id="Dorotheus.31">
            <div class="line-character">
                Dorōtheus
            </div>
            Dēspērātiō quoque est māter ignāviae, ac plūrimōs pessundēdit. Exterminā hanc pestem litterāriam ex animō tuō, spērāque tē adeptūrum omnia.
            <div class="line-poetry">
                Spēs alit agricolās, spēs sulcīs crēdit arātīs<br>
                Sēmina, quae māgnō foenore reddat ager.
            </div>
        </div>

        <div class="line-container" id="Dorotheus.32">
            <div class="line-character">
                Dorōtheus
            </div>
            <a href="#footnote.5"><sup>(5)</sup></a>Ferrum assīduitāte ūsūs atteritur: et quid ferrō dūrius? <a href="#footnote.6"><sup>(6)</sup></a>Aquae guttae cavant marmor: et quid aquā mollius? Marmore solidius? Quī ergō assīduō impēnsā cūrā, perpetuātumque studium doctiōrem tē nōn reddat, minus licet valentem ingeniō, quō antestās complūribus?
        </div>

        <div class="line-container" id="Matthias.33">
            <div class="line-character">
                Matthīās
            </div>
            Quae, per Deum, est tanta et tam fātālis huius trānsmarīnae linguae necessitās?
        </div>

        <div class="line-container" id="Dorotheus.34">
            <div class="line-character">
                Dorōtheus
            </div>
            Multiplex et praecipua. Ea, (nē longum faciam) ut sine eius cognitiōne manca et mūtila sit omnis doctrīna: et quī eius expertēs sunt, iī nec latīnē quidem scrīpta penitūs percipiant.
        </div>

        <div class="line-container" id="Matthias.35">
            <div class="line-character">
                Matthīās
            </div>
            Paradoxa mihi narrās. Doctissimōs virōs habeō nōmināre, et tē nōvisse multōs arbitror, quī alphabētum nōn teneant, et graecam legere vōcem, cum occurrit aliqua, nesciant fundītūs. Sunt quī in commentāriīs ā sē ēdītīs ita loquantur: graecum est, nōn lēgitur. Item: graecum hoc, tōtum omitte. Istī profectō exīstimātiōnis suae nōn ideō iactūram faciunt, quia πμὴ et ἄνθρωπος quid velint, aut quā ratiōne per cāsūs īnflectantur, nesciant: et suārum artium alumnōs citrā damnum istīusmodī ōtiōsōrum dēlēctāmenta negligere posse prō certō crēdunt.
        </div>

        <div class="line-container" id="Dorotheus.36">
            <div class="line-character">
                Dorōtheus
            </div>
            <a href="#footnote.7"><sup>(7)</sup></a>Bona verba. Commemorinī hāc ipsā dē rē audīre ē Praeceptōre meō: cēterum ego tantus adhūc nōn sum, ut fūsius hoc dē argūmentō mihi agendum putem. Cum legimus quae ab ērūdītīs dē huius linguae laudibus prōdita sunt ad posteritātem, tum ratiōnibus fīrmissimīs, et bene multīs dēmonstrārī cernimus, quam sit ad omnem disciplīnam ūtilis et necessāria graecārum litterārum cognitiō: id nōs crēdere oportet tantisper, dum reīpsā experiāmur: quemadmodum morbīs impedītī crēdunt medicīs, ad sānitātem bonitātemque valētūdinis profutūram sibi potiōnem, et alia quae ab iīsdem dantur pharmaca atque antidōta.
        </div>

        <div class="line-container" id="Matthias.37">
            <div class="line-character">
                Matthīās
            </div>
            Sed Clenardus iste perturbātus atque cōnfūsus est, et meō quidem animō docendī viam ac methodum nūllam vidētur custōdīvisse.
        </div>

        <div class="line-container" id="Dorotheus.38">
            <div class="line-character">
                Dorōtheus
            </div>
            Hoc ipsum cōnsēnsū iūdicāvērunt quidam doctī hominēs: quōcircā, quod in rem commūnem esset adolescentum, in ōrdinem certum ac facilem eius praecepta redēgērunt. Eum librum in Galliīs ēditum commercāre: dē tuīs condiscipulīs sunt quī parāvērunt.
        </div>

        <div class="line-container" id="Matthias.39">
            <div class="line-character">
                Matthīās
            </div>
            Ante vesperam adībō ad tabernam lībrāriam, ēmptūrus librum, quantōvīs pretiō steterit. Abs tē autem māximopere prō nostrā summā coniūnctiōne, tuāque hūmānitāte petō et quaesō, sī quandō tē interrogāverō, nē dēnegēs mihi operam, et hoc addās ad tua in mē officia: statuī enim fervidius discere.
        </div>

        <div class="line-container" id="Dorotheus.40">
            <div class="line-character">
                Dorōtheus
            </div>
            Dē mē sīc tibi prōmittō atque cōnfīrmō: nihil cum mālim, quam tē graecē vel optimē nōsse, nōn dētrectātūrum tuā caussā pūsillum hunc labōrem. Tū modō fac animō ērēctō cōnstantīque sīs, et cavē unquam in cōnsilium dēspērātiōnem adhibeās.
        </div>

        <div class="line-container" id="Matthias.41">
            <div class="line-character">
                Matthīās
            </div>
            Erō, ita mē amābit fidēs: et hoc tuō factō ad eam quam ergā tē habuī voluntātem, māgnus cumulus accēdet, contrāque omnia mē, quae poterō, in tē studia et officia collātūrum polliceor.
        </div>

        <div class="footnote" id="footnote.1">
            <a href="#Dorotheus.11">(1)</a> <i>Mantuānus Homērus:</i> Aliquot epithetae Virgilī ab optimīs auctōribus ipsī tribūta afferāmus: quō in prōmptū sint studiōsīs. Alex. Sevērus Imper. Platōnem poētārum vocābat. Plīn. celeberrimum auctōrem. Vellēius, prīncipem carminum. Marcellīnus, ēminentissimum vātem. Seneca, vātem māximum. Macrōbius, Homēricae perfectiōnis per omnia imitātōrem. Īdem Mantuānum Homērum. Fābius, auctōrem ēminentissimum. Augustīnus, poētam māximum, omniumque praeclārissimum. Quīdam Iovem poētārum latīnōrum.
        </div>

        <div class="footnote" id="footnote.2">
            <a href="#Matthias.12">(2)</a> <i>Nōn vidētur labōriōsa:</i> Plūrēs sunt verbī huius nōtiōnēs. Homō labōriōsus est, quem Graecī dīcunt φιλόπονον, nōs industrium. Item is, quī molestiā aliquā impedītus est, ex quā sēsē explīcāre nequit. Rēs etiam labōriōsa dīcitur, in quam multus impendendus est labor. Catull. Chartās doctās et labōriōsās vocāvit, māgnā dīligentiā studiōque ēlabōrātās. Secundam nōtiōnem cōnfīrmat illud ex Mīlōniānā. Quid enim nōbīs duōbus, Iūdicēs, labōriōsius? Quid magis exercitum dīcī potest? Quī spē amplissimōrum praemiōrum ad Rempūbl. addūctī, metū crūdēlissimōrum exitiōrum carēre nōn possumus. Prīma tam est manifesta, ut cōnfīrmātiōnis ac testimōniī nūllīus egeat. Est ergō hoc verbum dē illōrum ōrdine, quae agendī patiendīque vim habent, seu in utramque partem sīgnificātiōne reciprocā et adversā dīcuntur: ut formīdōlōsus, invidiōsus, suspiciōsus, ambitiōsus, grātiōsus, īnfestus, metus, iniūria, nescius, ignārus, et c. Gell. lib. 9. cap. 12. Hūc etiam pertinet nōbilis: dīcimus quippe nōbilis poēta, nōbilis latrō.
        </div>

        <div class="footnote" id="footnote.3">
            <a href="#Dorotheus.15">(3)</a> <i>Domī sedeant:</i> Sedēre sīgnificat interdum neglegenter sē gerere, pigrum, ōtiōsum, īgnāvō animō esse, ut apud graecōs καθῆναι. Cic. in Pīsōn. An potest ūlla esse excūsātiō, nōn dīcam male sentientī: sed sedentī, cūnctantī, dormientī, in māximō Reip. mōtū Cōnsulī? Virg.3. Georg. Et meliōra deōs sedet omina pōscēns. Sīc dēsīdere, prō remissō animō esse. Suēton. in Iūliō. Vict. lib.16. cap.20. et Torrent. in Suēton. Eandem vim habēre apud Tullium verbum, iacēre, nōtāvit alicubī Manut, in eiusdem epist.
        </div>

        <div class="footnote" id="footnote.4">
            <a href="#Dorotheus.25">(4)</a> <i>Quotquot annīs:</i> M. Varrōnem saepius dīcere, quotquot annīs, quotquot mēnsibus, cum singulīs annīs, singulīs mēnsibus sine intermissiōne sīgnificāre vult, animadvertit, et in eō sinistrōrum correctōrum errōrem corrēxit Victor. libr.9. cap.22.
        </div>

        <div class="footnote" id="footnote.5">
            <a href="#Dorotheus.32">(5)</a> <i>Ferrum assīduitāte:</i> Plūtarch. dē libr. ēducand. Multārum rērum contemplātiōne addiscere possīs, quantum efficācitātis habeat industria atque labor. Nam et aqua guttātim lāpsa lapidem cavat: et ferrum atque aes manuum contrecātiōne atteruntur: et rōtās curruum māgnō labōre curvātās nūllō possīs cōnātū in prīstinam restituere rēctitūdinem. Et quae sequuntur. Seneca item epist.50. Nihil est quod nōn expugnat pertīnāx opera, et intenta ac dīligēns cūra. Rōbora in rēctum quamvīs flexa revocābis, curvātās trabēs calor explicat, et aliter nāta in id fīnguntur, quod ūsus noster exigit. Quantō facilius animus accipit fōrmam, flexibilis, et omnī humōre obsequentior? Quint. lib. 1. cap.1. Praestat ingeniō alius alium. Concēdō: sed ut plūs efficiat aut minus. Nōn tamen reperitur, quī sit studiō nihil cōnsecūtus.
        </div>

        <div class="footnote" id="footnote.6">
            <a href="#Dorotheus.32">(6)</a> <i>Aquae guttae cavant marmor:</i> Lucrēt. lib.1. Stillicidī cāsus lapidem cavat. Īdem lib.4.
            <div class="line-poetry">
                Nōnne vidēs etiam guttās in saxa cadentēs<br>
                Hūmōris longō in spatiō pertundere saxa?
            </div>
            Reī parvae et humilī māgna est in hīsce duōbus versibus quaesīta dignitās. Quōs cum illō sānē abiectō et plēbeiō, quī falsō Nāsōnī tribuitur, comparat Victōrius.
            <div class="line-poetry">
                Gutta cavat lapidem, nōn vī, sed saepe cadendō.
            </div>
            Propert.
            <div class="line-poetry">
                Quid magis est dūrum ferrō, quid mollius undā?<br>
                Dūra tamen mollī saxa cavantur aquā.
            </div>
            Īdem lib.2.
            <div class="line-poetry">
                Sed tamen obscūrā teritur rūbīgine mūcrō<br>
                Ferreus, et parvō saepe liquōre silex.
            </div>
        </div>

        <div class="footnote" id="footnote.7">
            <a href="#Dorotheus.36">(7)</a> <i>Bona verba:</i> Quem sēnsum contineant ista, bona verba, et bona dīcere, explānat Nannius lib.1.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>