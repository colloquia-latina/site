---
title: Progymnasmata Latinitatis - Prōgymnasma Septuāgēsimum Tertium
subtitle: Graecae literae.
type: Colloquium
author: Pontanus
topic: Daily Life
difficulty: Advanced
sequence: 73
character_count: 2
permalink: /pontanus/progymnasma-73/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Dorotheus, Matthias
        </div>

        <div class="line-container" id="Dorotheus.1">
            <div class="line-character">
                Dorotheus
            </div>
            Quid libri manu geris?
        </div>
        <div class="line-container" id="Matthias.1">
            <div class="line-character">
                Matthias
            </div>
            Nicolai Clenardi institutiones linguae graecae: quae lamentariae mihi sunt, neque eas fere intueor, quin propemodum illachrymer: certe quidem suspiro.
        </div>
        <div class="line-container" id="Dorotheus.2">
            <div class="line-character">
                Dorotheus
            </div>
            Hui egregium virum, et immortali virtute praeditum. Num spicula vibrant quibus te convulnerent?
        </div>
        <div class="line-container" id="Matthias.2">
            <div class="line-character">
                Matthias
            </div>
            Telis non aspectabilibus sauciant pectus meum: quin cerebrum mihi excutiunt.
        </div>
        <div class="line-container" id="Dorotheus.3">
            <div class="line-character">
                Dorotheus
            </div>
            Qui istuc fieri potest?
        </div>
        <div class="line-container" id="Matthias.3">
            <div class="line-character">
                Matthias
            </div>
            Fieri sentio, et excrucior.
        </div>
        <div class="line-container" id="Dorotheus.4">
            <div class="line-character">
                Dorotheus
            </div>
            Quaeso, quid tu hominis es? Abhorres nimio opere a lingua Graeca: hoc illud est, haec illa sunt suspiria.
        </div>
        <div class="line-container" id="Matthias.4">
            <div class="line-character">
                Matthias
            </div>
            Non Pythium magis verum est responsum, quam quod dixisti. Etiam, abhorreo.
        </div>
        <div class="line-container" id="Dorotheus.5">
            <div class="line-character">
                Dorotheus
            </div>
            Et quibus tandem superatus rationibus? Ne occultaveris.
        </div>
        <div class="line-container" id="Matthias.5">
            <div class="line-character">
                Matthias
            </div>
            Ob inexplicabiles, immensas, infinitasque difficultates, quae me potissimum impediunt, et deterrent ab hoc studio. Myriades contractionum in nominibus et verbis, in totidem partes distrahunt animum meum. Tot sunt declinationes, tot coniugationes, tot anomala, quot Athenis noctuae. Quis vel abundantissimus otio ista penitus memoria comprehenderit?
        </div>
        <div class="line-container" id="Dorotheus.6">
            <div class="line-character">
                Dorotheus
            </div>
            Praeclare, Terentius opinor: Nulla est tam facilis res, quin difficilis fiet, quam invitus facias. Contra Mantuanus Homerus: Labor improbus omnia vincit. Et alius. Amanti nihil difficile. Tuum ingenium, quod apparet, non capitur, non oblectatur hac principe, et regina linguarum: ea re invitus, et quod proximum est, minore cum diligentia, nulla cum navitate ad hasce praeceptiones discendas incumbis. Haec una res difficultatem exaggerat,ubi est aliqua difficultas: ubi autem nulla est, ibi eam progignit: sicuti ex altera parte, amor et desiderium rei alicuius adipiscendae efficiunt, ut quamvis onerosus magnusque labor, aut perparum, aut minime sentiatur.
        </div>
        <div class="line-container" id="Matthias.6">
            <div class="line-character">
                Matthias
            </div>
            Tu si hic sis, aliter sentias. Scienti ac perito non videtur laboriosa scientia. Iam tu haec ligurivisti et concoxisti, in quibus ego tam sudo, quam si molares effoderem.
        </div>
        <div class="line-container" id="Dorotheus.7">
            <div class="line-character">
                Dorotheus
            </div>
            Fatebor candide, per somnum et iocum haec disci non posse: veruntamen minui, vel potius minus sentiri aio laborem, si generosa discendi cupiditas affuerit, quae frigidam suffundat.
        </div>
        <div class="line-container" id="Matthias.7">
            <div class="line-character">
                Matthias
            </div>
            Tam fatuum et delirum non invenies, qui nolit graece nosse.
        </div>
        <div class="line-container" id="Dorotheus.8">
            <div class="line-character">
                Dorotheus
            </div>
            Cum de voluntate loquor, non illam omnino desidem, et operum solutam intelligi postulo, qua cupiunt quidam pecuniam facere, et amplificari patrimonia, cum vacui negotiis domi sedeant: qua honoribus augeri, cum honore nihil dignum moliantur: qua eruditione praestare, cum se erudiendos nulli magistro dedant. Perquam insipienter vult, qui sic vult. Atque ut hoc tibi largiar, magnam inesse in praeceptionibus difficultatem, tamen istuc ipsum cum multis praecellentibus rebus iis commune est, de quibus dictitare illud solemus: difficilia quae pulchra.
        </div>
        <div class="line-container" id="Matthias.8">
            <div class="line-character">
                Matthias
            </div>
            Haud dicam dolo: labore et studio me tantum non eneco, nec tantillo magis inhaerescunt in mente mea illi canones.
        </div>
        <div class="line-container" id="Dorotheus.9">
            <div class="line-character">
                Dorotheus
            </div>
            Non pauci affirmant se hoc facere, nec faciunt.
        </div>
        <div class="line-container" id="Matthias.9">
            <div class="line-character">
                Matthias
            </div>
            Quomodo?
        </div>
        <div class="line-container" id="Dorotheus.10">
            <div class="line-character">
                Dorotheus
            </div>
            Quia cum studium a M. Tullio brevi ac circumscripta definitione explicetur his verbis: est vehemens et assidua ad aliquam rem applicata magna cum voluntate occupatio: ipsi aut non vehementer, aut non assidue, aut si utrumque, non adeo magna cum voluntate occupationem ad Graecas literas applicant. Tu tacitus temet interroga, te excute, tecum considera, num ita te geras. Si geris: Nisi bardus et truncus, stipes, caudex sis, praeterque figuram hominis nihil habeas, utique addisces Graecam grammaticen.
        </div>
        <div class="line-container" id="Matthias.10">
            <div class="line-character">
                Matthias
            </div>
            A tempore subsecare nihil possum, quod dem Graecis quotidie.
        </div>
        <div class="line-container" id="Dorotheus.11">
            <div class="line-character">
                Dorotheus
            </div>
            An tu non potes minimum semihoram tribuere?
        </div>
        <div class="line-container" id="Matthias.11">
            <div class="line-character">
                Matthias
            </div>
            Latina hoc quidquid est temporis sibi quoque vendicant.
        </div>
        <div class="line-container" id="Dorotheus.12">
            <div class="line-character">
                Dorotheus
            </div>
            Attende paulisper animum.
        </div>
        <div class="line-container" id="Matthias.12">
            <div class="line-character">
                Matthias
            </div>
            Do tibi operam, loquere.
        </div>
        <div class="line-container" id="Dorotheus.13">
            <div class="line-character">
                Dorotheus
            </div>
            Si nostrorum studiorum praesides ac moderatores vidissent non sufficere nobis ordinarium tempus ad graeca cum latinis coniungenda, nunquam in catalogis librorum explicandorum, qui quotquot annis describuntur formis aeneis, et luci committuntur, ullum auctorem libellumve graecum nominassent: nec Magistri, homines considerati et prudentes, hoc pensum a nobis exigerent.
        </div>
        <div class="line-container" id="Matthias.13">
            <div class="line-character">
                Matthias
            </div>
            Sophisma et captio ista tua nil me conturbat: tu si quid es facturus, firmiora argumenta conquiras necesse est. Ambo curare non possum.
        </div>
        <div class="line-container" id="Dorotheus.14">
            <div class="line-character">
                Dorotheus
            </div>
            Tu vero potes, et poteris si voles. Aliorum exempla, quos audisti et vidisti utrumque studium persequi, tibi persuadeant.
        </div>
        <div class="line-container" id="Matthias.14">
            <div class="line-character">
                Matthias
            </div>
            Abundant ingeniis.
        </div>
        <div class="line-container" id="Dorotheus.15">
            <div class="line-character">
                Dorotheus
            </div>
            Do hoc de aliquibus: voluntate quidem pollent ac diligentia, nec adeo sunt imbelles ut tu.
        </div>
        <div class="line-container" id="Matthias.15">
            <div class="line-character">
                Matthias
            </div>
            Postquam equis remisque contendero, non consequar tamen consummatam grammaticae notitiam. Sic ego operam, parentes sumptum perdiderint.
        </div>
        <div class="line-container" id="Dorotheus.16">
            <div class="line-character">
                Dorotheus
            </div>
            Desperatio quoque est mater ignaviae, ac plurimos pessundedit.Extermina hanc pestem literariam ex animo tuo, speraque te adepturum omnia.
        </div>
        <div class="line-container" id="Matthias.16">
            <div class="line-character">
                Matthias
            </div>
            Quae, per Deum, est tanta et tam fatalis huius transmarinae linguae necessitas?
        </div>
        <div class="line-container" id="Dorotheus.17">
            <div class="line-character">
                Dorotheus
            </div>
            Multiplex et praecipua. Ea,(ne longum faciam) ut sine eius cognitione manca et mutila sit omnis doctrina: et qui eius expertes sunt, ii nec latine quidem scripta penitus percipiant.
        </div>
        <div class="line-container" id="Matthias.17">
            <div class="line-character">
                Matthias
            </div>
            Paradoxa mihi narras. Doctissimos viros habeo nominare, et te nouisse multos arbitror, qui alphabetum non teneant, et graecam legere vocem, cum occurrit aliqua, nesciant funditus. Sunt qui in commentariis a se editis ita loquantur: graecum est, non legitur. Item: graecum hoc, totum omitte. Isti profecto existimationis suae non ideo iacturam faciunt, quiaπμὴ etἄνθρωπος* quid velint, aut qua ratione per casus inflectantur, nesciant: et suarum artium alumnos citra damnum istiusmodi otiosorum delectamenta negligere posse pro certo credunt.
        </div>
        <div class="line-container" id="Dorotheus.18">
            <div class="line-character">
                Dorotheus
            </div>
            Bona verba. Commemini hac ipsa de re audire e Praeceptore meo: ceterum ego tantus adhuc non sum, ut fusius hoc de argumento mihi agendum putem. Cum legimus quae ab eruditis de huius linguae laudibus prodita sunt ad posteritatem, tumrationibus firmissimis, et bene multis demonstrari cernimus, quam sit ad omnem disciplinam utilis et necessaria graecarum literarum cognitio: id nos credere oportet tantisper, dum reipsa experiamur: quemadmodum morbis impediti credunt medicis, ad sanitatem bonitatemque valetudinis profuturam sibi potionem, et alia quae ab iisdem dantur pharmaca atque antidota.
        </div>
        <div class="line-container" id="Matthias.18">
            <div class="line-character">
                Matthias
            </div>
            Sed Clenardus iste perturbatus atque confusus est, et meo quidem animo docendi viam ac methodum nullam videtur custodivisse.
        </div>
        <div class="line-container" id="Dorotheus.19">
            <div class="line-character">
                Dorotheus
            </div>
            Hoc ipsum consensu iudicaverunt quidam docti homines: quocirca, quod in rem communem esset adolescentum, in ordinem certum ac facilem eius praecepta redegerunt. Eum librum in Galliis editum commercare: de tuis condiscipulis sunt qui paraverunt.
        </div>
        <div class="line-container" id="Matthias.19">
            <div class="line-character">
                Matthias
            </div>
            Ante vesperam adibo ad tabernam librariam, empturus librum, quantovis pretio steterit. Abs te autem maximopere pro nostra summa coniunctione, tuaque humanitate peto et quaeso, si quando te interrogavero, ne deneges mihi operam, et hoc addas ad tua in me officia: statui enim fervidius discere.
        </div>
        <div class="line-container" id="Dorotheus.20">
            <div class="line-character">
                Dorotheus
            </div>
            De me sic tibi promitto atque confirmo: nihil cum malim, quam te graece vel optime nosse, non detrectaturum tua caussa pusillum hunc laborem. Tu modo fac animo erecto constantique sis, et cave unquam in consilium desperationem adhibeas.
        </div>
        <div class="line-container" id="Matthias.20">
            <div class="line-character">
                Matthias
            </div>
            Ero, ita me amabit fides: et hoc tuo facto ad eam quam erga te habui voluntatem, magnus cumulus accedet, contraque omnia me, quae potero, in te studia et officia collaturum polliceor.
        </div>

        <div class="annotations-section">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>MANTUANUS HOMERUS:</strong> Aliquot epithetae Virgili ab optimis auctoribus ipsi tributa afferamus: quo in promptu sint studiosis. Alex. Severus Imper. Platonem poetarum vocabat. Plin. celeberrimum auctorem. Velleius, principem carminum. Marcellinus, eminentissimum vatem. Seneca, vatem maximum. Macrobius, Homericae perfectionis per omnia imitatorem. Idem Mantuanum Homerum. Fabius, auctorem eminentissimum. Augustinus, poetam maximum, omniumque praeclarissimum. Quidam Iovem poetarum latinorum.
                </div>
            </div>
            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>NON VIDETUR LABORIOSA:</strong> Plures sunt verbi huius notiones. Homo laboriosus est, quem Graeci dicuntφιλόπονον, nos industrium. Item is, qui molestia aliqua impeditus est, ex qua sese explicare nequit. Res etiam laboriosa dicitur, in quam multus impendendus est labor. Catull. Chartas doctas et laboriosas vocavit, magna diligentia studioque elaboratas. Secundam notionem confirmat illud ex Miloniana. Quid enim nobis duobus, Iudices, laboriosius? Quid magis exercitum dici potest? Qui spe amplissimorum praemiorum ad Rempub. adducti, metu crudelissimorum exitiorum carere non possumus. Prima tam est manifesta, ut confirmationis ac testimonii nullius egeat. Est ergo hoc verbum de illorum ordine, quae agendi patiendique vim habent, seu in utramque partem significatione reciproca et adversa dicuntur: ut formidolosus, invidiosus, suspiciosus, ambitiosus, gratiosus, infestus , metus, iniuria, nescius, ignarus, et c. Gell. lib. 9. cap. 12. Huc etiam pertinet nobilis: dicimus quippe nobilis poeta, nobilis latro.
                </div>
            </div>
            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>DOMI SEDEANT:</strong> Sedere significat interdum negligenter se gerere, pigrum, otiosum, ignavo animo esse, ut apud graecosκαθῆναι*. Cic. in Pison. An potest ulla esse excusatio, non dicam male sentienti: sed sedenti, cunctanti, dormienti, in maximo Reip. motu Consuli? Virg.3. Georg. Et meliora deos sedet omina poscens. Sic desidere, pro remisso animo esse. Sueton. in Iulio. Vict. lib.16. cap.20. et Torrent. in Sueton. Eandem vim habere apud Tullium verbum, iacere, notavit alicubi Manut, in eiusdem epist.
                </div>
            </div>
            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>QUOTQUOT ANNIS:</strong> M. Varronem saepius dicere, quotquot annis, quotquot mensibus, cum singulis annis, singulis mensibus sine intermissione signficare vult, animadvertit, et in eo sinistrorum correctorum errorem correxit Victor. libr.9. cap.22.
                </div>
            </div>
            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>FERRUM ASSIDUITATE:</strong> Plutarch. de libr. educand. Multarum rerum contemplatione addiscere possis, quantum efficacitatis habeat industria atque labor. Nam et aqua guttatim lapsa lapidem cavat: et ferrum atque aes manuum contrectatione atteruntur: et rotas curruum magno labore curvatas nullo possis conatu in pristinam restituere rectitudinem. Et quae sequuntur. Seneca item epist.50. Nihil est quod non expugnat pertinax opera, et intenta ac diligens cura. Robora in rectum quamvis flexa revocabis, curvatas trabes calor explicat, et aliter nata in id finguntur, quod usus noster exigit. Quanto facilius animus accipit formam, flexibilis, et omni humore obsequentior? Quint. lib. 1. cap.1. Praestat ingenio alius alium. Concedo: sed ut plus efficiat aut minus. Non tamen reperitur, qui sit studio nihil consecutus.
                </div>
            </div>
            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>AQUAE GUTTAE CAVANT MARMOR:</strong> Lucret. lib.1. Stillicidi casus lapidem cavat. Idem lib.4.

Nonne vides etiam guttas in saxa cadentes
Humoris longo in spatio pertundere saxa?

Rei parvae et humili magna est in hisce duobus versibus quaesita dignitas. Quos cum illo sane abiecto et plebeio, qui falso Nasoni tribuitur, comparat Victorius.

Gutta cavat lapidem, non vi, sed saepe cadendo.

Propert.

Quid magis est durum ferro, quid mollius unda? Dura tamen molli saxa cavantur aqua.

Idem lib.2.

Sed tamen obscura teritur rubigine mucro
Ferreus, et parvo saepe liquore silex.
                </div>
            </div>
            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>BONA VERBA:</strong> Quem sensum contineant ista, bona verba, et bona dicere, explanat Nannius lib.1.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>