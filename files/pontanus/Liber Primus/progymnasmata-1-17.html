---
title: Progymnasmata Latinitatis - Prōgymnasma Decimum Septimum
subtitle: Petītiō Lūsus
type: Colloquium
author: Pontanus
topic: Request for Play Time, Recreation, Rest
difficulty: Moderate
sequence: 17
character_count: 3
permalink: /pontanus/progymnasmata-liber-primus-progymnasma-decimum-septimum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Philippus, Magister, Puerōrum turba
        </div>

        <div class="line-container" id="Philippus.1">
            <div class="line-character">
                Philippus
            </div>
            Memoriter meminī, Praeceptor, dīxisse tē aliquandō nōbīs, <a href="#note-2" class="annotation-link">necessāriam esse in rēbus vicissitūdinem</a>, nec dūrāre posse, quod alternā requiē careat.
        </div>

        <div class="line-container" id="Magister.2">
            <div class="line-character">
                Magister
            </div>
            Quid tum posteā? quam ob caussam tū id mihi nunc subīcis?
        </div>

        <div class="line-container" id="Philippus.3">
            <div class="line-character">
                Philippus
            </div>
            Haud sānē incōnsultō, ac temerē tuam hoc locō repetīvī sententiam.
        </div>

        <div class="line-container" id="Magister.4">
            <div class="line-character">
                Magister
            </div>
            Ergō quid tē mōvit? dīcitō.
        </div>

        <div class="line-container" id="Philippus.5">
            <div class="line-character">
                Philippus
            </div>
            Quoniam rēs quaedam est, quam mē ā benīgnitāte tuā impetrātam auferre volō.
        </div>

        <div class="line-container" id="Magister.6">
            <div class="line-character">
                Magister
            </div>
            Memorā puer.
        </div>

        <div class="line-container" id="Philippus.7">
            <div class="line-character">
                Philippus
            </div>
            Sī molestē nōn es lātūrus.
        </div>

        <div class="line-container" id="Magister.8">
            <div class="line-character">
                Magister
            </div>
            Nisi tū iniūstum quid ā mē petās, indīgnē nōn feram, quidquid petīveris. Nam ut iūsta ab iniūstīs petere īnsipientia est: sīc iniūsta ā iūstīs impetrārī nōn decet.
        </div>

        <div class="line-container" id="Philippus.9">
            <div class="line-character">
                Philippus
            </div>
            Nē tibi lūbeat sinistrum suspicārī. Iūstē ab iūstīs iūstus sum ōrātor datus, et adveniō omnibus lūbentibus, ut quod in rem nostram commūnem sit, hoc ā tuā lēnitāte obtineam.
        </div>

        <div class="line-container" id="Magister.10">
            <div class="line-character">
                Magister
            </div>
            Ēloquere, quid est quod obtinēre gestīs?
        </div>

        <div class="line-container" id="Philippus.11">
            <div class="line-character">
                Philippus
            </div>
            Paullum est.
        </div>

        <div class="line-container" id="Magister.12">
            <div class="line-character">
                Magister
            </div>
            Quīn tū ūnō verbō dīc, quid est?
        </div>

        <div class="line-container" id="Philippus.13">
            <div class="line-character">
                Philippus
            </div>
            Iam diēs ēfflūxēre complūrēs, ex quō librīs semper affīxī fuimus.
        </div>

        <div class="line-container" id="Magister.14">
            <div class="line-character">
                Magister
            </div>
            Trābālibus clāvīs opīnor. Subolet quōrsum ēvāsūrus sīs. Bene habent tibi prīncipia. Pertexe tēlam, sed aptē, ut nē compellam tē retexere.
        </div>

        <div class="line-container" id="Philippus.15">
            <div class="line-character">
                Philippus
            </div>
            Et exercitātiōnibus audītiōnum, scrīptiōnum, recitātiōnum, concertātiōnum paene exhaustī sumus.
        </div>

        <div class="line-container" id="Magister.16">
            <div class="line-character">
                Magister
            </div>
            Itān' vērō? Exhaustī? Ō mē in discipulōs ātrōcem, ō crūdēlem.
        </div>

        <div class="line-container" id="Philippus.17">
            <div class="line-character">
                Philippus
            </div>
            Nec umquam nōbīs vel ad mōmentum respīrāre, vīrēsque fessās reparāre datum est.
        </div>

        <div class="line-container" id="Magister.18">
            <div class="line-character">
                Magister
            </div>
            Ut rēs suās exaggerat? Quodque contrītum est vetustāte prōverbium: ex muscā elephantum.
        </div>

        <div class="line-container" id="Philippus.19">
            <div class="line-character">
                Philippus
            </div>
            Quāre vehementer et summissē tē rogāmus, Praeceptor noster, pomerīdiānīs hōrīs ad lūsum remissiōnemque animī dēscendere tuō concessū licītum sit.
        </div>

        <div class="line-container" id="Magister.20">
            <div class="line-character">
                Magister
            </div>
            Aequissimum postulās. Vērum ego hīs condiciōnibus hanc potestātem largior. Ut absque tumultū lūdātis, nēve quis alterī turbās ciere īnstet. Ut ante quīntam ad libellōs redeātis. Ut deinceps manibus pedibusque, cum hastā, cum scūtō, quod aiunt, ad vestra studia incumbātis.
        </div>

        <div class="line-container" id="Philippus.21">
            <div class="line-character">
                Philippus
            </div>
            Iūstae condiciōnēs: accipimus, ut prō tōtā scholā respondeam.
        </div>

        <div class="line-container" id="Magister.22">
            <div class="line-character">
                Magister
            </div>
            Capesse cursum: condiscipulōs affice tam bonō nūntiō.
        </div>

        <div class="line-container" id="Philippus.23">
            <div class="line-character">
                Philippus
            </div>
            Grātiās māgnās, ingentēs tibi agimus, hūmānissimē atque optimē Praeceptor. Heus heus puerī.
        </div>

        <div class="line-container" id="Pueri.24">
            <div class="line-character">
                Puerōrum turba
            </div>
            Numquid nam apportās novī? Frontem exporrēxistī, hoc ōmen placet.
        </div>

        <div class="line-container" id="Philippus.25">
            <div class="line-character">
                Philippus
            </div>
            Onerātum laetītiā pectus apportō. Ego vester hodiē ōrātor et exōrātor fuī apud Magistrum.
        </div>

        <div class="line-container" id="Pueri.26">
            <div class="line-character">
                Puerōrum turba
            </div>
            In quō?
        </div>

        <div class="line-container" id="Philippus.27">
            <div class="line-character">
                Philippus
            </div>
            In lūdendī veniā.
        </div>

        <div class="line-container" id="Pueri.28">
            <div class="line-character">
                Puerōrum turba
            </div>
            Voluptātem māgnam nūntiās. Habēmus ergō rem factam?
        </div>

        <div class="line-container" id="Philippus.29">
            <div class="line-character">
                Philippus
            </div>
            Factam.
        </div>

        <div class="line-container" id="Pueri.30">
            <div class="line-character">
                Puerōrum turba
            </div>
            Bene factum, et volup' est. Deus tē bene amet. Lūdēmus igitur?
        </div>

        <div class="line-container" id="Philippus.31">
            <div class="line-character">
                Philippus
            </div>
            Nisi māvultis inhaerēre librīs.
        </div>

        <div class="line-container" id="Pueri.32">
            <div class="line-character">
                Puerōrum turba
            </div>
            Valeant librī. Laudāmus sociī, euge lūdāmus.
        </div>

        <div class="line-container" id="Philippus.33">
            <div class="line-character">
                Philippus
            </div>
            Silēte, nōn permittit grātīs lūdere.
        </div>

        <div class="line-container" id="Pueri.34">
            <div class="line-character">
                Puerōrum turba
            </div>
            Quā mercēde?
        </div>

        <div class="line-container" id="Philippus.35">
            <div class="line-character">
                Philippus
            </div>
            Ut absque inconditīs clāmōribus, absque strepitū, crepitū, fremitū: sīc enim interpretor quod dīcēbat dē tumultū et iūrgiō vītandīs.
        </div>

        <div class="line-container" id="Pueri.36">
            <div class="line-character">
                Puerōrum turba
            </div>
            Fiet.
        </div>

        <div class="line-container" id="Philippus.37">
            <div class="line-character">
                Philippus
            </div>
            Ut ante quīntam ad librōs nōs recipiāmus.
        </div>

        <div class="line-container" id="Pueri.38">
            <div class="line-character">
                Puerōrum turba
            </div>
            Fiet.
        </div>

        <div class="line-container" id="Philippus.39">
            <div class="line-character">
                Philippus
            </div>
            Ut deinceps nervīs omnibus discāmus.
        </div>

        <div class="line-container" id="Pueri.40">
            <div class="line-character">
                Puerōrum turba
            </div>
            Hīc melius est respondēre, <i>fiat</i>, quam <i>fiet</i>: optāre, quam prōmittere.
        </div>

        <div class="annotations">
            <h2>Annotātiōnēs</h2>

            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>PETĪTIŌ LŪSUS:</strong> Quōmodo stirpēs mediōcribus aquīs aluntur, abundantibus suffōcantur: sīc animus moderātīs crēscit labōribus, nimiīs obruitur. Danda est ergo puerīs ā continentibus labōribus respīrātiō: idque in animō habendum, tōtam vītam nostram in remissiōnem esse, seriumque studium dīvīsam. Plūtarch. dē līb. ēducand. Quīntil. lib.1. cap.3. <i>Danda est tamen omnibus aliqua remissiō: nōn sōlum, quia nūlla rēs est, quae perferre possit continuum labōrem: atque ea quoque, quae sēnsū et animā carent, ut servāre viam suam possint, velut alternā quiēte relaxantur: sed quod studium discendī voluntāte, quae cōgī nōn potest, cōnstat.</i> Plūra ibidem dē lūsibus puerōrum.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>NECESSĀRIAM IN RĒBUS VICISSITŪDINEM:</strong> Seneca epist. 36. <i>Observā orbem rērum inter sē remeantium. Vidēbis in hoc mundō nihil extinguī, sed vicibus dēscendere ac resurgere. Aestās abit, sed alter annus illam addūcit. Hyems cecidit, referent illam suī mēnsēs. Sōlem nox obruit, sed ipsam statim diēs abiget. Stellārum iste discursus quidquid praeterierit, repetit. Pars caelī levātur assiduē, pars mergitur.</i> Plūtarch. dē līb. ēducand. <i>Quam ob caussam nōn vigilia modo, sed et somnus inventus est, neque bellum duntaxat, sed et pāx: neque sine sērēnitāte tempestās: neque sēria negōtia tantum, sed et fēriae. Utque in ūnam summam contrahāmus, requiēs labōrum est condīmentum, et quae sequuntur</i>.
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>