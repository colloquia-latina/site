---
title: Progymnasmata Latinitatis - Prōgymnasma Duodecimum
subtitle: Sērus in Lūdum Adventus
type: Colloquium
author: Pontanus
topic: Tardiness, Excuses, Sleep
difficulty: Moderate
sequence: 12
character_count: 2
permalink: /pontanus/progymnasmata-liber-primus-progymnasma-duodecimum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Discipulus
        </div>

        <div class="line-container" id="Magister.1">
            <div class="line-character">
                Magister
            </div>
            Quōusque tandem hoc fēstīvissimum lepidissimumque frustum discipulī<a href="#footnote.1"><sup>(1)</sup></a> ad mē audiendum, multō iam diē, ultimum omnium ventitābit?
        </div>

        <div class="line-container" id="Magister.2">
            <div class="line-character">
                Magister
            </div>
            <div class="line-poetry">
            Tōta mihi dormitur hyems, et pinguior illō<br>
            Tempore sum, quō mē nil nisi somnus alit,
            </div>
            inquit apud Mārtiālem glīs. Ehō, aspice ad mē, somnī mancipium. Vidēte ut illī turgent oculī, ut sopōris adhūc plēnī sunt. Impexum est caput, illōta faciēs, nōn appāret circum collum intima tunica<a href="#footnote.2"><sup>(2)</sup></a>, pendet indecōrē in sinistrum latus pallium. Quid est quod statā hōrā numquam expergīsceris? Auscultāte, ut compōnet sycophantīās, et opplēbit aurēs meās vāniloquentiā.
        </div>

        <div class="line-container" id="Discipulus.3">
            <div class="line-character">
                Discipulus
            </div>
            Crēdās mihi affīrmantī, tam mātūtīnus hīc adessem, quam istōrum ūllus, sī quispiam domesticōrum ē somnō mē vellet excitāre.
        </div>

        <div class="line-container" id="Magister.4">
            <div class="line-character">
                Magister
            </div>
            Eia vērō, quia laudātor dēest, ipsē tē laudā. Quid tū ais? Nōn tē ad quīntam, sērō utique, capit dormiendī satietās: ut ē lectō allūbescat surgere, explicāta relegere, ēdiscenda ēdiscere, quō parātior scholam intrēs?
        </div>

        <div class="line-container" id="Discipulus.5">
            <div class="line-character">
                Discipulus
            </div>
            Ēnim vērō nōn possum prōfectō ultrō expergīscī.
        </div>

        <div class="line-container" id="Magister.6">
            <div class="line-character">
                Magister
            </div>
            Nūllus ergō domī tuae servus, nūlla est ancilla, quae tē stertentem excitet?
        </div>

        <div class="line-container" id="Discipulus.7">
            <div class="line-character">
                Discipulus
            </div>
            Sunt famulī, sunt ancillae: at enim nē ipsī quidem prīmō dīlūculō suōs lectūlōs dēserunt, somnōque, ut nōs puerī, aequē pāscuntur.
        </div>

        <div class="line-container" id="Magister.8">
            <div class="line-character">
                Magister
            </div>
            Vah, ista ratiō ponderōsa est. Parentēs autem quī tandem hoc patiuntur?
        </div>

        <div class="line-container" id="Discipulus.9">
            <div class="line-character">
                Discipulus
            </div>
            Nesciō, connīvent.
        </div>

        <div class="line-container" id="Magister.10">
            <div class="line-character">
                Magister
            </div>
            Ausim spōnsiōnem facere<a href="#footnote.3"><sup>(3)</sup></a>, nī tū ab illīs excitēre. Sed illa ipsissima caussa est: ē strātō, ubī concaluerit, invītissimē tē movēs, nunc potissimum summā hyeme, nē conglāciēs<a href="#footnote.4"><sup>(4)</sup></a>.
        </div>

        <div class="line-container" id="Discipulus.11">
            <div class="line-character">
                Discipulus
            </div>
            Amā mē, illa vērissima caussa est quam exposuī, nec alia. Proinde īram tuam mollīre velīs, et animum in mē quiētiōrem accipere.
        </div>

        <div class="line-container" id="Magister.12">
            <div class="line-character">
                Magister
            </div>
            Tū igitur (turpe) ex tantā discipulōrum frequentiā repertus es ūnicus, quī neque per tē ēvigilēs, neque per alium. Quam timeō nē mihi verba dēs.
        </div>

        <div class="line-container" id="Discipulus.13">
            <div class="line-character">
                Discipulus
            </div>
            Nōn tē circumveniō.
        </div>

        <div class="line-container" id="Magister.14">
            <div class="line-character">
                Magister
            </div>
            Dēdam alicuī negōtium, quī domī quaerat num ita sit, ut tūte narrāstī modō. Sī mentītum dēprehenderō, neque fidem in posterum dictīs tuīs tribuam, et prō fallāciā istā meritam tibi mercēdem dabō. Iam nē hoc tenēs?
        </div>

        <div class="line-container" id="Discipulus.15">
            <div class="line-character">
                Discipulus
            </div>
            Oppidō. Fortassis nōn fatēbuntur illī culpam suam.
        </div>

        <div class="line-container" id="Magister.16">
            <div class="line-character">
                Magister
            </div>
            Immō fortassis fatēbuntur culpam tuam, et dīcent tē ab ancillā clārē inclāmātum nihil cōnsuēsse respondēre: similiter ac sī etiam tum arctē, et graviter dormīrēs. Quod sī iterātō clāmet et minētur, tē nōnnihil surrigere caput, et strīdulō gutture quidpiam murmurāre, velut iānuam in cardine: rūrsumque super pulvīnum illud dēmittere, ac placidē, ut anteā, sopōrī indulgēre: et hanc esse vigilantiam tuam, vidērīque aut praeacūtīs sūdibus tē fodiendum, aut facēs tibi admovendās.
        </div>

        <div class="line-container" id="Discipulus.17">
            <div class="line-character">
                Discipulus
            </div>
            Quod libīdō eōrum feret comminīscantur: ipsī tamen gallōs canentēs<a href="#footnote.5"><sup>(5)</sup></a> nihil morantur: nōn surgunt.
        </div>

        <div class="line-container" id="Magister.18">
            <div class="line-character">
                Magister
            </div>
            Tū vērō nē post crebram quidem ancillārum vōciferātiōnem potēs somnum excutere, ō pigerrimē homuniciō. Sed nunc intempestīvē dē somnolentiā tuā longō sermōne ūtimur, diemque cōnficimus. Cognōscam dē domesticīs tuīs. Sī fueris vērāx, rem tuam fēceris meliusculam: sīn erit, ut vānitātis in tē culpam admīseris, tū ipse clāmōre tuō omnēs Endymiōnās<a href="#footnote.6"><sup>(6)</sup></a> vigilantissimōs praestābis. Assequeris, putō, quōrsum haec spectet commīnātiō.
        </div>

        <div class="line-container" id="Discipulus.19">
            <div class="line-character">
                Discipulus
            </div>
            Admodum, Praeceptor.
        </div>

        <div class="footnote" id="footnote.1">
            <a href="#Magister.1">(1)</a> <i>frustum discipulī:</i> Quī nōn est integer, quī nōn est tōtus discipulus, nōn vērus, nōn germānus discipulus. Caussa patet. Plaut. Rud. propriē et per hyperbolēn. <i>Loquere tū etiam frustum puerī?</i> Id est, quī propter brevissimam statūram tuam magis dīcendus es pars puerī, quam puer.
        </div>

        <div class="footnote" id="footnote.2">
            <a href="#Magister.2">(2)</a> <i>intima tunica:</i> Sīc Gellius lib. 10. cap. 15. Valerius, <i>interior tunica</i>. Graecē χιτώνιον ἐχέσαρκον. Vidē Brōd. lib. 6. cap.7. Vulgō <i>indusium, subūcula</i>. Dē quibus ita Varrō lib. 4. <i>Subūcula quod subtus: indusium quod intus</i>, subaudī <i>gestātur</i>. Nōnius sīc. <i>Indusium est vestīmentum, quod corporī inter plūrimās vestēs adhaeret, quasi intusium</i>. Quidam nōn īnsulsē, <i>līnea</i>, et <i>lintea tunica</i>.
        </div>

        <div class="footnote" id="footnote.3">
            <a href="#Magister.10">(3)</a> <i>ausim spōnsiōnem facere:</i> Quid sit <i>spōnsiō</i>, quibus verbīs conciperētur, vidē Sigōnium lib.1. dē iūdiciīs, cap.21. et Būdaeum in Pandēct. Expōnit etiam, quid sit <i>spōnsiōne et sacrāmentō contendere</i> Mānut. in epist.21. lib.7.
        </div>

        <div class="footnote" id="footnote.4">
            <a href="#Magister.10">(4)</a> <i>nē conglāciēs:</i> Verbum <i>glaciāre</i> tanquam āctīvum extulit Hōrat. Ode 10. lib.3. <i>et positās ut glaciet nivēs Pūrō nūmine Iuppiter?</i> Cic. <i>conglāciandī</i> verbum absolūtē 2. dē nat. Deōr. <i>Tum aquae dēclārat effūsiō, quae neque conglāciāret frīgoribus, neque nive pruīnāve concrēsceret.</i> Caelius ad Cic. <i>Cūriōnī nostrō tribūnātus conglāciat</i>.
        </div>

        <div class="footnote" id="footnote.5">
            <a href="#Discipulus.17">(5)</a> <i>gallōs canentēs:</i> Mārtiāl. lib. 14. <i>Crīstātās lūcis avēs</i> pulcherrimā periphrasī appellat. <i>Surgite, iam vend it puerīs ientācula pīstor, Crīstātēque sonant undique lūcis avēs.</i> Ovid. autem 2. Fast. <i>Iam dederat cantum lūcis praenūntius ālēs.</i> Plīn. lib.10. cap.21. <i>Proximē glōriam sentiunt et hī nostrī vigilēs nocturnī, quōs excitandīs in operae mortālibus, rumpendōque somnō nātūra genuit. Nōrunt sīdera, et ternās distinguunt hōrās interdiū cantū. Cum sōle eunt cubitum, quārtāque castrēnsī vigiliā ad cūrās labōremque revocant. Nec sōlis ortum incautīs patiuntur obrepere, diemque venientem nūntiant cantū, ipsum vērō cantum plausū laterum.</i> Et alia ibidem pulchra dē gallīs gallīnāceīs. Iam vērō caussam, cūr ante lūcem gallī canant, ex Dēmocritō hīs verbīs reddit Cicerō lib.2. dē Dīvīnāt. <i>Dēpulsō enim dē pectore, et in omne corpus dīvīsō et modificātō cibō, cantūs ēdant, quiētī satiātī: quī quidem silentiō noctis, ut ait Ennius, favent faucibus.</i> Lege fābulam Aesōpī dē muliere viduā et ancillīs, quās ad gallōrum cantūs excitāre ad operae cōnsuēverat.
        </div>

        <div class="footnote" id="footnote.6">
            <a href="#Magister.18">(6)</a> <i>Endymiōnās:</i> Canunt poētae Endymiōnem ā Iove somnum petīvisse perpetuum, et captum amōre Lūnae, quoniam hominum prīmus, ut ait Plīnius lib.2. cap.9. mōtūs eius varietātem ac dissimilitūdinem dēprehendit. Cicer. 1. Tuscul. <i>Quasi vērō quisquam ita nōnāgintā annōs velit vīvere, ut cum sexāgintā cōnfēcerit, reliquōs dormiat. Nē suēs quidem id velint, nōn modo ipse. Endymiōn vērō, sī fābulās audīre volumus, nesciō quandō in Latmō obdormīvit, quī est mōns Cāriae, nōndum (opīnor) experrēctus</i>.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>