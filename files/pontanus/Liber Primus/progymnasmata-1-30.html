---
title: Progymnasmata Latinitatis - Prōgymnasma Trīcēsimum
subtitle: Ascēnsus
type: Colloquium
author: Pontanus
topic: Promotion, Academic Success, Congratulations
difficulty: Easy
sequence: 30
character_count: 2
permalink: /pontanus/progymnasmata-liber-primus-progymnasma-tricesimum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Vincentius, Timotheus
        </div>

        <div class="line-container" id="Vincentius.1">
            <div class="line-character">
                Vincentius
            </div>
            Iamne ērumpere hoc licet mihi gaudium? Nunc pulchrē, nunc bene est Vincentiō, circumfluō laetītiīs prōfectō. Quis mē ūnō vīvit hodiē fēlīcior? Quis fortūnātior?
        </div>

        <div class="line-container" id="Timotheus.2">
            <div class="line-character">
                Timotheus
            </div>
            <a href="#note-1" class="annotation-link">Quid est quod sīc gestīs?</a> Quaenam haec nova īnsolitaque voluptās?
        </div>

        <div class="line-container" id="Vincentius.3">
            <div class="line-character">
                Vincentius
            </div>
            Ō Timothee, optimā opportūnitāte advenīstī: Hīc mē <a href="#note-2" class="annotation-link">amoenitāte amoena amoenus</a> onerāvit diēs: maximās opīmitātēs opīparāsque obtulit mihi: laudem, lucrum, lūdum, iocum, fēstīvitātem, fēriās.
        </div>

        <div class="line-container" id="Timotheus.4">
            <div class="line-character">
                Timotheus
            </div>
            Quī tandem Vincentī? Aut quālis est ista fortūna, quā tē fortūnātissimum hodiē ēvāsisse glōriāris? Mihi enim cōnsecūtus quippiam vidēre, quod et diū expetīverīs, et semper admīrātus sīs.
        </div>

        <div class="line-container" id="Vincentius.5">
            <div class="line-character">
                Vincentius
            </div>
            Rem acū. Pūblicum ā Magistrō, et iīs quī statīs dēfīnītīsque temporibus scholasticōrum prōgressum tentant (Exāminātōrēs vocāmus) sēdulitātis et doctrīnae auferre testimōnium, quaerō, numerāre num dēbeam in bonīs?
        </div>

        <div class="line-container" id="Timotheus.6">
            <div class="line-character">
                Timotheus
            </div>
            Ac summīs quidem atque amplissimīs. Quantum coniiciō, gradum studiōrum altiōrem ascendistī.
        </div>

        <div class="line-container" id="Vincentius.7">
            <div class="line-character">
                Vincentius
            </div>
            Ascendī vērō: quod mihi, parentibus, familiaeque nostrae fēlīx faustumque ēveniat.
        </div>

        <div class="line-container" id="Timotheus.8">
            <div class="line-character">
                Timotheus
            </div>
            Grātulor tibi honōrem istum ex animō, et tuā caussā ego quoque incēdō laetītiīs. Quotus erās?
        </div>

        <div class="line-container" id="Vincentius.9">
            <div class="line-character">
                Vincentius
            </div>
            Nōn ausim dīcere, nē tū arrogantius quam vērius id ā mē dīcī interpretēre.
        </div>

        <div class="line-container" id="Timotheus.10">
            <div class="line-character">
                Timotheus
            </div>
            Audācter ēnūntiā. Nam mihi suspīciōnem mendāciī, aut ambitiōnis movēre nōn potes.
        </div>

        <div class="line-container" id="Vincentius.11">
            <div class="line-character">
                Vincentius
            </div>
            Tertius fuī.
        </div>

        <div class="line-container" id="Timotheus.12">
            <div class="line-character">
                Timotheus
            </div>
            Quot tēcum ascendērunt?
        </div>

        <div class="line-container" id="Vincentius.13">
            <div class="line-character">
                Vincentius
            </div>
            Ūndēquadrāgintā.
        </div>

        <div class="line-container" id="Timotheus.14">
            <div class="line-character">
                Timotheus
            </div>
            Nōn leve argūmentum ērudītiōnis, inter tot tam prope ad prīmam palmam accessisse. Quis vester sīgnifer et coryphaeus erat?
        </div>

        <div class="line-container" id="Vincentius.15">
            <div class="line-character">
                Vincentius
            </div>
            Longīnulus ille noster.
        </div>

        <div class="line-container" id="Timotheus.16">
            <div class="line-character">
                Timotheus
            </div>
            Secundus?
        </div>

        <div class="line-container" id="Vincentius.17">
            <div class="line-character">
                Vincentius
            </div>
            Frūstrā nōminem, quandōquidem nōn nōstī.
        </div>

        <div class="line-container" id="Timotheus.18">
            <div class="line-character">
                Timotheus
            </div>
            Praestāns ingenium sortītus est ille adulēscentulus.
        </div>

        <div class="line-container" id="Vincentius.19">
            <div class="line-character">
                Vincentius
            </div>
            Praestantissimum. Stupōre complēbat praefectōs exāminī, ita promptē et rēctē respondēbat ad quaesīta singula, afficiēbāturque ab īsdem dīvīnīs laudibus. Quotiēs mē illius locō esse optābam? Quod sī quid vēritātis habēret, quam superiōribus diēbus Magister narrābat invexisse Pӯthagōram <a href="#note-3" class="annotation-link">μετεμψύχωσιν</a>, illius puerī animam cum ingeniō suō et probitāte in meum corpus vellem immigrāre. Caeterum annō vertente prīmās nūllī cesserō. Et quoniam amat victōria cūram, nōn est mihi cōnsilium patī per sōcordiam vīrēs, tempus, et ingenium dēfluere: legendō, scrīptitandō, ēdiscendō etiam aliquid noctis assūmam. Aliquandō vidēlicet multum ingeniōsōs ā studiō sīs superātōs et vīdimus et accēpimus. Quid multa? Ēnītar summā ope mē praestāre cēterīs omnibus.
        </div>

        <div class="line-container" id="Timotheus.20">
            <div class="line-character">
                Timotheus
            </div>
            At illud sectātōribus litterārum apprimē cavendum dūcō: nē quid nimis.
        </div>

        <div class="line-container" id="Vincentius.21">
            <div class="line-character">
                Vincentius
            </div>
            Sī perīculum impendēre sēnserō, moderābor cupiditātī.
        </div>

        <div class="line-container" id="Timotheus.22">
            <div class="line-character">
                Timotheus
            </div>
            Arbitror parentēs tuōs exspectāre huius fēlīcitātis tuae fēlīcem nūntium.
        </div>

        <div class="line-container" id="Vincentius.23">
            <div class="line-character">
                Vincentius
            </div>
            Hinc domum rēctā properō: ā mē prīmum faxō audiant, quod gestum est: mihi ipsī persolvant <a href="#note-4" class="annotation-link">εὐαγγέλια</a>.
        </div>

        <div class="line-container" id="Timotheus.24">
            <div class="line-character">
                Timotheus
            </div>
            Ex grātulātiōnibus vix ēminēbis.
        </div>

        <div class="line-container" id="Vincentius.25">
            <div class="line-character">
                Vincentius
            </div>
            Domesticōs omnēs meā glōriā laetītiam ingentem agitātūrōs dīvinat animus. Valē.
        </div>

        <div class="line-container" id="Timotheus.26">
            <div class="line-character">
                Timotheus
            </div>
            Valē. <a href="#note-5" class="annotation-link">Sed quid ais?</a>
        </div>

        <div class="line-container" id="Vincentius.27">
            <div class="line-character">
                Vincentius
            </div>
            Quid vīs?
        </div>

        <div class="line-container" id="Timotheus.28">
            <div class="line-character">
                Timotheus
            </div>
            Nempe ōtium ā litterīs est hodiē.
        </div>

        <div class="line-container" id="Vincentius.29">
            <div class="line-character">
                Vincentius
            </div>
            <a href="#note-6" class="annotation-link">Fugit tē ratiō.</a> <a href="#note-7" class="annotation-link">Madidusne an siccus</a> es, quī istuc mē interrogēs?
        </div>

        <div class="line-container" id="Timotheus.30">
            <div class="line-character">
                Timotheus
            </div>
            Tamen nihil obest.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>QUOD SĪC GESTĪS:</strong> Festus. <i>Gestit quī subitā fēlīcitāte exhilārātus, nimiō corporis mōtū praeter cōnsuētūdinem exultat.</i> Laetītiā, voluptāte gestīre Cic. quōrum sēnsus īdem est cum illō, quod ex veterī poētā addūcitur. 2. dē fīnib, <i>Tantā laetītiā auctus sum, ut mihi nōn cōnstem.</i>
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>AMOENITĀTE AMOENA:</strong> Plautus et Lūcrētius dēlectantur hōc loquendī genere, in quō nōmen adiectīvum eiusdem orīginis est, atque substantīvum cui copulātur.
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>ΜΕΤΕΜΨΎΧΩΣΙΝ:</strong> Μετεμψυχόω animam ex ūnō corpore in aliud trānsferō, trādūcō: ipsa trānslātiō, et trāductiō huiusmodī, seu animārum in alia corpora immigrātiō μετεμψύχωσις, quasi dīcās, trānsanimātiō. Hoc dogma Pӯthagoreōrum fuit, asserentium animās hominum in corpora bēstiārum, atque etiam aliōrum hominum sē recipere. Platō in Phaedōne. Crin. lib. 11. cap. 3. Quōrum placitum secūtus Ennius, scrīpsit somniasse sē mortuum esse, et Homērī animam in corpus suum migrāsse: ex quō sē optimum poētam extitisse, et versūs Homēricīs similēs scrībere. Hōrat. epist. 1. lib. 2. Atque haec caussa fuit, cūr σαρκοφαγίαν, sīve ἐμφυχοφαγίαν prohibērent illī Philosophī: nē forte būbulam quis dē proavō suō comederet. Plūtarchus super eā rē duōs libellōs ēdidit. Ad hanc mūtātiōnem allūsit Hor. lib. 4. Ode 2. cum dē Pindarō cecinit: <i>Multa Dircaeum levat aura cӯgnum</i>, et cum sē in album alitem, id est, in cӯgnum mūtārī dīxit, lib. 2. Ode 20. Crēdēbant enim eōs, quī numerīs poēticīs dēlectātī essent, alterius exōrdiō vītae in olōrēs mūtārī, et avēs canōrās in cantōrēs et poētās renāscī, et cantōrēs atque poētās in avēs mūsicās vertī. Turneb. lib. 10. cap. 22.
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>ΕΥ̓ΑΓΓΈΛΙΑ:</strong> Nōn modo faustī ac laetī nūntiī, vērum etiam praemia, quae dantur laeta nūntiātī, hōc vocābulō indicantur, idque utrōque numerō. Singulārī quidem ūsus est Homērus in Odyss. semel et iterum, multitūdinis Cic. ad Att. lib. 2. <i>Ō suāvēs epistolās tuās ūnō tempore mihi datās duās: quibus εὐαγγέλια quae reddam nesciō, dēbērī quidem plānē fateor.</i>
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>SED QUID AIS?:</strong> Ita veterēs, cum aliquid aliud praeter ante dicta aut quaesīta dictūrī, aut quaesītūrī erant. Plaut. Bacchid. <i>Sed quid ais? B. Quid est?</i> Item in Asīn. et Amphit.
                </div>
            </div>

            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>FUGIT TĒ RATIŌ:</strong> <i>Fugit mē ratiō</i>, sermō est eius, quī errāvit, id est, quī aliud dīxit, aliud dīcere voluit. Plaut. Amphit. <i>SO. peccāveram, Nam Amphitrūōnis sociennum mē esse voluī dīcere. ME. Sciēbam equidem nūllum esse nōbīs, nisi mē, servum Sosiam. Fugit tē ratiō.</i> Catull. similiter. <i>Istud quod modo dīxeram mē habēre. Fugit mē ratiō, meus sodālis Cinna est Gāius, is sibi parāvit.</i> Sūmptum crēdibile est ā ratiōcinātōribus, quī interdum in dēdūcendīs et subdūcendīs ratiōnibus errant. In Bacchid. Plaut. dīxit: <i>ubi mē fugiet memoria</i>. Muret. et Lamb.
                </div>
            </div>

            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>MADIDUS AN SICCUS:</strong> Siccōs Latīnī nōminant sōbriōs, ab ēbriōsitāte aliēnōs. Cic. in Rullum. <i>Utrum esse vōbīs cōnsilia siccōrum, an vīnolentōrum somnia videntur?</i> Īdem in Academ. <i>Dormientium, et vīnolentōrum, et furiōsōrum vīsa imbēcilliōra esse dicēbās, quam vigilantium, siccōrum et sānōrum.</i> Hōrat. Ode 18. lib. 1. <i>Siccīs omnia nam Deus dūra prōposuit.</i> Et, Ode 5. lib. 4. <i>dīcimus integrō siccī māne diē.</i> Plaut. Persa. <i>Iam diū factum est cum bibimus, nimis siccī sumus.</i> Opponitur autem huic vōcī contrāriā nōtiōne <i>madidus</i>, et <i>ūvidus</i> apud Hōrat. Ode proximē nōminātā. Plaut. Aululāriā. <i>Ego tē hodiē reddam madidum, sī vīvō, probē.</i>
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>