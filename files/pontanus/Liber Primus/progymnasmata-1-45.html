---
title: Progymnasmata Latinitatis - Prōgymnasma Quadrāgēsimum Quīntum
subtitle: Nōmenclātūra
type: Colloquium
author: Pontanus
topic: Vocabulary, Memory, Rewards, Competition
difficulty: Moderate
sequence: "045"
character_count: 4
permalink: /pontanus/progymnasmata-liber-primus-progymnasma-quadragesimum-quintum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae:<br>
            Magister, Clēmēns, Lībērius, Dōnātus puerulī
        </div>

        <div class="line-container" id="Magister.1">
            <div class="line-character">
                Magister
            </div>
            Vixdum <a href="#footnote.1"><sup>(1)</sup></a> exāctīs sīderibus diēs sē mundō reddidit, cum vōs <a href="#footnote.2"><sup>(2)</sup></a> puerōrum flōsculī ante aliōs omnēs hūc intrō pedem īnfertis. Quīnam cum prīmā lūce potuistis expergīscī?
        </div>

        <div class="line-container" id="Clemens.2">
            <div class="line-character">
                Clēmēns
            </div>
            Mandātū mātris famula nostra in diēs mē expergefacit: quamquam hodiē <a href="#footnote.3"><sup>(3)</sup></a> mātūrius praeter mōrem.
        </div>

        <div class="line-container" id="Liberius.3">
            <div class="line-character">
                Lībērius
            </div>
            Ast ego numquam nōn sponte meā, et invocātus, ac ferē semper bene māne cōnsuēvī surgere.
        </div>

        <div class="line-container" id="Donatus.4">
            <div class="line-character">
                Dōnātus
            </div>
            Ego etiam, Praeceptor.
        </div>

        <div class="line-container" id="Magister.5">
            <div class="line-character">
                Magister
            </div>
            Rēs difficilis ad crēdendum: puerī quippe, quibus sopōre nihil est amīcius, nihil dulcius, prō mōre nōn habent ultrō ac per sē dē strātō surgere.
        </div>

        <div class="line-container" id="Donatus.6">
            <div class="line-character">
                Dōnātus
            </div>
            Certē surgō, expergefactus ā nēmine.
        </div>

        <div class="line-container" id="Magister.7">
            <div class="line-character">
                Magister
            </div>
            Ecquid ientāstis?
        </div>

        <div class="line-container" id="Clemens.8">
            <div class="line-character">
                Clēmēns
            </div>
            Ita.
        </div>

        <div class="line-container" id="Liberius.9">
            <div class="line-character">
                Lībērius
            </div>
            Dum offa coquitur, vīsum est nimis longum: quāpropter relictō ientāculō hūc appropērāvī quam mātūrrimē.
        </div>

        <div class="line-container" id="Magister.10">
            <div class="line-character">
                Magister
            </div>
            Pulchrum in hāc aetātulā facinus. Quid sī ego darem nunc tibi ientāculum?
        </div>

        <div class="line-container" id="Liberius.11">
            <div class="line-character">
                Lībērius
            </div>
            Cum nihil sit tibi, quid darēs?
        </div>

        <div class="line-container" id="Magister.12">
            <div class="line-character">
                Magister
            </div>
            Quō nihil ēdis libentius.
        </div>

        <div class="line-container" id="Donatus.13">
            <div class="line-character">
                Dōnātus
            </div>
            Mihi etiam, Praeceptor.
        </div>

        <div class="line-container" id="Clemens.14">
            <div class="line-character">
                Clēmēns
            </div>
            Et mihi, obsēcrō.
        </div>

        <div class="line-container" id="Magister.15">
            <div class="line-character">
                Magister
            </div>
            Nimium satur fīerēs alterō ientāculō.
        </div>

        <div class="line-container" id="Clemens.16">
            <div class="line-character">
                Clēmēns
            </div>
            Eia, quaesō.
        </div>

        <div class="line-container" id="Magister.17">
            <div class="line-character">
                Magister
            </div>
            Līberī, sī promptē et numquam intersistendō recitāveris, quae herī nōmina tibi ēdiscenda praescrīpseram, ecce, istās septem fīcūs, cum hīsce amygdalīs praemium tollēs.
        </div>

        <div class="line-container" id="Donatus.18">
            <div class="line-character">
                Dōnātus
            </div>
            Ego quidem nōmina mea teneō, ut quī perfectissimē.
        </div>

        <div class="line-container" id="Clemens.19">
            <div class="line-character">
                Clēmēns
            </div>
            Ego, ego mea referam memoriter.
        </div>

        <div class="line-container" id="Magister.20">
            <div class="line-character">
                Magister
            </div>
            Lībērius estō prīmus: eum sī memoria fefellerit, tum vōs duo dē istōc honōrāriō in certāmen veniētis. Sed cuius ōrdinis sunt tuae vōcēs?
        </div>

        <div class="line-container" id="Liberius.21">
            <div class="line-character">
                Lībērius
            </div>
            Rērum caelestium.
        </div>

        <div class="line-container" id="Magister.22">
            <div class="line-character">
                Magister
            </div>
            Tuae Clēmēns?
        </div>

        <div class="line-container" id="Clemens.23">
            <div class="line-character">
                Clēmēns
            </div>
            Dignitātum et mūnerum Ecclēsiasticōrum.
        </div>

        <div class="line-container" id="Magister.24">
            <div class="line-character">
                Magister
            </div>
            Tuae autem Dōnāte?
        </div>

        <div class="line-container" id="Donatus.25">
            <div class="line-character">
                Dōnātus
            </div>
            Dignitātum functiōnumque cīvīlium.
        </div>

        <div class="line-container" id="Magister.26">
            <div class="line-character">
                Magister
            </div>
            Incipe.
        </div>

        <div class="line-container" id="Liberius.27">
            <div class="line-character">
                Lībērius
            </div>
            Deus Pater, Deus Fīlius, Deus Spīritus sānctus. Sacrōsāncta Trīnitās, Nūmen, Dīvīnitās, Creātor, Salvātor, Servātor, Deī māter, Deipara virgō, Deī genītrīx, Caelitēs, Caelicolae, Dīvī, Sānctī, Beātī, Angelī, Archangelī, Patriarchae, Prophētae, Apostolī, Martyrēs, Cōnfessōrēs, Virginēs, Viduae, Innocentēs, caelum, sōl, lūna, stella, astrum.
        </div>

        <div class="line-container" id="Magister.28">
            <div class="line-character">
                Magister
            </div>
            Num intellegis quae singulīs subiecta sit nōtiō?
        </div>

        <div class="line-container" id="Liberius.29">
            <div class="line-character">
                Lībērius
            </div>
            Optimē, immō.
        </div>

        <div class="line-container" id="Magister.30">
            <div class="line-character">
                Magister
            </div>
            Quī sunt caelitēs?
        </div>

        <div class="line-container" id="Liberius.31">
            <div class="line-character">
                Lībērius
            </div>
            <i>Die lieben Heiligen.</i>
        </div>

        <div class="line-container" id="Magister.32">
            <div class="line-character">
                Magister
            </div>
            Archangelī?
        </div>

        <div class="line-container" id="Liberius.33">
            <div class="line-character">
                Lībērius
            </div>
            <i>Die Ertzengel.</i>
        </div>

        <div class="line-container" id="Magister.34">
            <div class="line-character">
                Magister
            </div>
            Deī Māter?
        </div>

        <div class="line-container" id="Liberius.35">
            <div class="line-character">
                Lībērius
            </div>
            <i>Die Mutter Gottes.</i>
        </div>

        <div class="line-container" id="Magister.36">
            <div class="line-character">
                Magister
            </div>
            Ēn accipe mūnusculum, et comēde. Tū Clēmēns, ēdīc tua.
        </div>

        <div class="line-container" id="Clemens.37">
            <div class="line-character">
                Clēmēns
            </div>
            Quid erit praemiī?
        </div>

        <div class="line-container" id="Magister.38">
            <div class="line-character">
                Magister
            </div>
            Sī omnia, et ea seriē quā sē cōnsequuntur reddās, erit quod dem tibi: nōn omnēs fīcūs absūmet Lībērius. Sī perperam, neque tunc indōnātus abībis.
        </div>

        <div class="line-container" id="Clemens.39">
            <div class="line-character">
                Clēmēns
            </div>
            Pontifex Māximus, Patriarcha, Cardinālis, Archiepīscopus, Epīscopus, Praesul.
        </div>

        <div class="line-container" id="Magister.40">
            <div class="line-character">
                Magister
            </div>
            Quid? Haerēs? Antistēs, Abbās.
        </div>

        <div class="line-container" id="Clemens.41">
            <div class="line-character">
                Clēmēns
            </div>
            Antistēs, Abbās, Coenobiarcha, Monachus, Cōnciōnātor, Ecclēsiastēs.
        </div>

        <div class="line-container" id="Magister.42">
            <div class="line-character">
                Magister
            </div>
            Quae est vīs Ecclēsiastae?
        </div>

        <div class="line-container" id="Clemens.43">
            <div class="line-character">
                Clēmēns
            </div>
            Eadem quae cōnciōnātōris.
        </div>

        <div class="line-container" id="Magister.44">
            <div class="line-character">
                Magister
            </div>
            Quid ergō est Cōnciōnātor?
        </div>

        <div class="line-container" id="Clemens.45">
            <div class="line-character">
                Clēmēns
            </div>
            <i>Ein Prediger.</i>
        </div>

        <div class="line-container" id="Magister.46">
            <div class="line-character">
                Magister
            </div>
            Perge.
        </div>

        <div class="line-container" id="Clemens.47">
            <div class="line-character">
                Clēmēns
            </div>
            Parochus, parochus.
        </div>

        <div class="line-container" id="Magister.48">
            <div class="line-character">
                Magister
            </div>
            Parochus, parochus: tenē bis labī? Sacerdōs.
        </div>

        <div class="line-container" id="Clemens.49">
            <div class="line-character">
                Clēmēns
            </div>
            Sacerdōs, Diāconus, aedituus, sacra Virgō.
        </div>

        <div class="line-container" id="Magister.50">
            <div class="line-character">
                Magister
            </div>
            Cētera ubi sunt?
        </div>

        <div class="line-container" id="Clemens.51">
            <div class="line-character">
                Clēmēns
            </div>
            Nōn iussistī plūra.
        </div>

        <div class="line-container" id="Magister.52">
            <div class="line-character">
                Magister
            </div>
            Haud recitāstī ut cupiēbam. Tū melius Dōnāte.
        </div>

        <div class="line-container" id="Donatus.53">
            <div class="line-character">
                Dōnātus
            </div>
            Imperātor, Imperātrīx, Rēx, Rēgīna, Monarcha, Prīnceps, Dux, Comes, Barō, Dynasta, Hērōs, Hērōīna, sīve Hērōis, Praefectus, <a href="#footnote.4"><sup>(4)</sup></a> ā cubiculīs, ā pedibus, ā pōculīs, appāritor.
        </div>

        <div class="line-container" id="Magister.54">
            <div class="line-character">
                Magister
            </div>
            Quī sunt istī?
        </div>

        <div class="line-container" id="Donatus.55">
            <div class="line-character">
                Dōnātus
            </div>
            <i>Die Kämmerling, die Lackeyen, die Kredenzer, die Stadtknecht.</i>
        </div>

        <div class="line-container" id="Magister.56">
            <div class="line-character">
                Magister
            </div>
            Cape hās quattuor fīcūs, et cōnfestim <a href="#footnote.5"><sup>(5)</sup></a> in ventrem absconde.
        </div>

        <div class="line-container" id="Donatus.57">
            <div class="line-character">
                Dōnātus
            </div>
            Ut praecipis.
        </div>

        <div class="line-container" id="Magister.58">
            <div class="line-character">
                Magister
            </div>
            Sedēte suō quisque locō, et quae adhūc praescrīpserō, celeriter ac nāviter nōmina ēdiscite.
        </div>

        <div class="line-container" id="Liberius.59">
            <div class="line-character">
                Lībērius
            </div>
            Etiam. Ut sapuērunt tibi fīcūs Clēmēns?
        </div>

        <div class="line-container" id="Clemens.60">
            <div class="line-character">
                Clēmēns
            </div>
            Praeceptor, Lībērius mē irrīdet.
        </div>

        <div class="line-container" id="Liberius.61">
            <div class="line-character">
                Lībērius
            </div>
            Commōvī.
        </div>

        <div class="line-container" id="Clemens.62">
            <div class="line-character">
                Clēmēns
            </div>
            Nōn impūnē ferēs.
        </div>

        <div class="footnote" id="footnote.1">
            <a href="#Magister.1">(1)</a> <i>exāctīs sīderibus:</i> Exiguntur caelō expellunturque quodammodo stellae, cum sōlis lūce paulātim per caelum sē diffundente apparēre dēsinunt. Virg. 3 Aeneid. <i>Iamque rubēscēbat stellīs aurōra fugātīs.</i> Dīcitur etiam ab Ovid. 2 Metamorph. <i>Lūcifer agmina stellārum cōgere, et caelī statiōne novissimus exīre.</i> Propriē <i>sīdus</i> est quod Graecīs ἄστρον, <i>stella</i>, quod iīsdem ἀστήρ. Vide Macrobium in somn. Scīp. lib. 1 cap. 14.
        </div>

        <div class="footnote" id="footnote.2">
            <a href="#Magister.1">(2)</a> <i>puerōrum flōsculī:</i> Sīc appellant Latīnī, <i>flōris</i> nōmine vidēlicet, quod in rē quāque pūrissimum, pulcherrimum, praecipuum est. Cicer. prō Flaccō, <i>flōs lēgātōrum</i>. Prō Plānciō, <i>flōs equitum Rōmānōrum</i>, Philipp. 2, <i>flōs nōbilitātis et iuventūtis</i>. Ennius Cethēgum ōrātōrem nōmināvit <i>flōrem illibātum populī</i>. In Curcul. anus bibula, <i>flōs</i>, inquit, <i>veteris vīnī meīs nāribus obiectus est</i>. In Cistell. <i>Quia adeō complēvī mē flōre Līberī</i>. Cāsīn. <i>Nisi hāc merāclō sē uspiam percussit flōre Libyae.</i> Quibus locīs vidētur Plautus vīnum sīgnificāre, cuius nōn modo sapor palātō, sed etiam odor nāribus grātissimus sit. Īdem Cāsīn. <i>Flōs poētārum.</i> Catull. <i>flōs iuvenum, flōs Gymnāsiī et decus ōleī</i>, id est, luctātōrum, seu palaestrītārum. Sīc <i>flōs aevī, flōs aetātis, flōs silīginis, flōs lactis, flōs cēnae, flōs flammae</i>, et alia īnfīnīta. Apud Catōnem autem dē rē rūsticā cap. 88, <i>flōs salis</i>, est nītidus, candidus, optimus sāl: populāris autem sāl, sordidus, vulgāris, niger.
        </div>

        <div class="footnote" id="footnote.3">
            <a href="#Clemens.2">(3)</a> <i>mātūrius:</i> Quid dīsserat super vocābulō, <i>mātūrē</i> Gellius, vide lib. 10 cap. 11.
        </div>

        <div class="footnote" id="footnote.4">
            <a href="#Donatus.53">(4)</a> <i>ā cubiculīs, ā pedibus:</i> Latīnē variārum rērum ministrōs atque servōs sīc appellābimus. <i>Ā commentāriīs, ab epistolīs, ā manū, ā ratiōnibus, ā sēcrētīs, ā libellīs supplicibus, ā studiīs</i>, quālēs sunt hodiē paedagōgī, et quibus ūtuntur prīncipēs puerī ad ingeniī cultum domī ab ipsīs capiendum. Ūtuntur etiam praepositiōne, <i>ad</i>, īdem volentēs exprimere. <i>Servus ad pedēs, canēs ad vēnandum, leōnēs ad frēna, custōs ad līmina, puer ad cyathōs, ad baculum.</i> Dē quibus Turneb. lib. 3 cap. 23. <i>Servus autem ad manum</i> nōn est amanuēnsis, ut īdem sēmetipsum corrīgēns scrībit lib. 5 cap. 11.
        </div>

        <div class="footnote" id="footnote.5">
            <a href="#Magister.56">(5)</a> <i>in ventrem absconde:</i> Respēximus ad illud Cicer. 2 dē Ōrāt. in tractātiōne fācētiārum. <i>Errās</i>, inquit, <i>Scaure: ego enim Māgium nōn cōnservāsse dīcō, sed tanquam sī nūdus nucēs legeret, in ventrem abstulisse.</i>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>