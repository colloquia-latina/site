---
title: Progymnasmata Latinitatis - Prōgymnasma Trīcēsimum Secundum
subtitle: Repulsam Passī
type: Colloquium
author: Pontanus
topic: Academic Failure, Examination, Student Discipline
difficulty: Advanced
sequence: 32
character_count: 4
permalink: /pontanus/progymnasmata-liber-primus-progymnasma-32/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0" />
    <link rel="icon" type="image/x-icon" href="/images/favicon.ico" />
    <link rel="stylesheet" href="/style-reading.css" />
    <link rel="stylesheet" href="/style-common.css" />
    <link rel="stylesheet" href="/w3.css" />
</head>

<body>
    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height: 3em"></div>

    <div class="main-content">
        <a href="#note-1" class="annotation-link"></a><h1>{{page.title}}</h1></a>
        <h3>{{page.subtitle}}</h3>

        <div class="characters">
            Persōnae:<br>
            Mārtīnus, Iōsēphus, Lūcas, Gymnasiarcha
        </div>

        <div class="line-container" id="Martinus.1">
            <div class="line-character">
                Mārtīnus
            </div>
            <a href="#note-2" class="annotation-link">Ēn umquam</a> hōc dūrissimō et intolerandō servitiō exībō? In orbe terrārum nihil est mē ūnō aerumnōsius, nihil perdītius. Prō Deum atque hominum fidem: iam sextum annum in pīstrīnō Grammaticō mīserābiliter molō. Timaeum Platōnis, quō nōn esse quicquam tenebrīcōsius fāma tenet, celerius crēdō faciliusque caperem. Heus heus, cohibēte gradum: quō ambulātis vōs?
        </div>

        <div class="line-container" id="Iosephus.2">
            <div class="line-character">
                Iōsēphus
            </div>
            Ad gymnasiī Praefectum tendimus.
        </div>

        <div class="line-container" id="Martinus.3">
            <div class="line-character">
                Mārtīnus
            </div>
            Quās ob rēs?
        </div>

        <div class="line-container" id="Iosephus.4">
            <div class="line-character">
                Iōsēphus
            </div>
            Dēpulsī sumus dē spē, ego Hūmānitātis, iste Rhētoricae: uterque praeteritus est ā <a href="#note-3" class="annotation-link">Nōmenclātōre</a>.
        </div>

        <div class="line-container" id="Martinus.5">
            <div class="line-character">
                Mārtīnus
            </div>
            Nōn igitur ego sōlus miser cum grege commīlitōnum meōrum: mē quoque (indignum facinus) exclūsērunt scholā Syntaxeōs. Ībō simul, et ēnītar exōrāre virum, ut miserēātur meī, cōnsiliaque meliōra capessat. Equidem sī centum annīs sēderō in lūdō Grammaticō, nōn plūs addiscam quam hōc sexenniō: omnēs bonae fēlīcitātēs adversantur et invident mihi.
        </div>

        <div class="line-container" id="Iosephus.6">
            <div class="line-character">
                Iōsēphus
            </div>
            Mē vērō <a href="#note-4" class="annotation-link">Mōbile cum fīxō</a> (quod illud Diī perdant) fēcērunt immōbilem, et tanquam in cruce suffīxērunt. Cūr tū, bone Lūcā, nōn ascendistī?
        </div>

        <div class="line-container" id="Lucas.7">
            <div class="line-character">
                Lūcas
            </div>
            <a href="#note-5" class="annotation-link">Dīc quibus in terrīs</a>: nam cūr vōs nōn ascendistis?
        </div>

        <div class="line-container" id="Martinus.8">
            <div class="line-character">
                Mārtīnus
            </div>
            Perperam respondimus in examēn, male scrīpsimus.
        </div>

        <div class="line-container" id="Lucas.9">
            <div class="line-character">
                Lūcas
            </div>
            Eōdem mē crīmine alligāvī, ut istī Triumvirī assevērant, quī doctrīnam nostram perīclitātī sunt. Tam dignus ascēnsū fuissem, quam alius quīvīs.
        </div>

        <div class="line-container" id="Iosephus.10">
            <div class="line-character">
                Iōsēphus
            </div>
            Neque nōs tam sumus rudēs et ineptī, ut nōn, sī minus ex iūstitiā, certē quidem ex līberālitāte et grātiā potuerint nōs illī Critīcī in scholās superiōrēs ascīscere: id quod ante hāc factum.
        </div>

        <div class="line-container" id="Lucas.11">
            <div class="line-character">
                Lūcas
            </div>
            Nōn secus atque sī quaestiōnem inter sīcāriōs aut sacrīlegōs exercērent, et <a href="#note-6" class="annotation-link">crūrifragium</a> nōbīs perpetiendum esset, asperōs sē praebēbant et rigidōs. <a href="#note-7" class="annotation-link">Aeacum, Minōa, Rhadamantum</a> dē capitibus nostrīs iūdiciō dēcernere putārēs. Sed ipse Praefectus contrā tendit.
        </div>

        <div class="line-container" id="Gymnasiarcha.12">
            <div class="line-character">
                Gymnasiarcha
            </div>
            Salvēte adulēscentēs: quōrsum hīc adestis?
        </div>

        <div class="line-container" id="Lucas.13">
            <div class="line-character">
                Lūcas
            </div>
            Reverende Domine, prohibitus sum aditū scholae Rhētoricae.
        </div>

        <div class="line-container" id="Gymnasiarcha.14">
            <div class="line-character">
                Gymnasiarcha
            </div>
            Quid nārrat Iōsēphus?
        </div>

        <div class="line-container" id="Iosephus.15">
            <div class="line-character">
                Iōsēphus
            </div>
            Ab Hūmānitāte reiectus sum.
        </div>

        <div class="line-container" id="Gymnasiarcha.16">
            <div class="line-character">
                Gymnasiarcha
            </div>
            Et Mārtīnus?
        </div>

        <div class="line-container" id="Martinus.17">
            <div class="line-character">
                Mārtīnus
            </div>
            Ā Syntaxī.
        </div>

        <div class="line-container" id="Gymnasiarcha.18">
            <div class="line-character">
                Gymnasiarcha
            </div>
            Bene habet: sīc merebāminī.
        </div>

        <div class="line-container" id="Lucas.19">
            <div class="line-character">
                Lūcas
            </div>
            Ā Domine, tuam fidem obsecr ō. Liceat ascendere.
        </div>

        <div class="line-container" id="Gymnasiarcha.20">
            <div class="line-character">
                Gymnasiarcha
            </div>
            Nōn perpendis quid contendās.
        </div>

        <div class="line-container" id="Martinus.21">
            <div class="line-character">
                Mārtīnus
            </div>
            Sextus lābitur annus, cum sedeō in scholā Grammaticae: pertaesuit.
        </div>

        <div class="line-container" id="Gymnasiarcha.22">
            <div class="line-character">
                Gymnasiarcha
            </div>
            Nisi tū doctior Grammaticae fīās, adhaerēbis ad scamnum tuum ūsque ad annum sexāgēsimum. Tū similiter Iōsēphe, nec sequente autumnō Hūmānitāte dōnāberis, sī ad sēdulitātem nōn addideris vel plūrimum.
        </div>

        <div class="line-container" id="Iosephus.23">
            <div class="line-character">
                Iōsēphus
            </div>
            Atquī perpetuō discō, continenter in librīs versor, ūsque ad suprēmam lassitūdinem, dōnec dēfessus sim medullīs omnibus.
        </div>

        <div class="line-container" id="Gymnasiarcha.24">
            <div class="line-character">
                Gymnasiarcha
            </div>
            Scrīptiō et respōnsa hoc quam vērum dīcās dēmōnstrārunt. Mittō barbarismōs: referta et scatēns erat <a href="#note-8" class="annotation-link">soloecismīs</a> epistola tua: quod genus figūrae apud Lūcam quoque ēlūcēbat: apud tē, Lūcā, quī in Graecīs <a href="#note-9" class="annotation-link">alphabētum</a> nescīs, et neque solūtā, neque pedibus dēvinctā ōrātiōne cum ūllō eōrum quī ascendērunt comparandus es. Praecepta īnsuper nōn tenēbās, adeō, ut vix semel aptē responderīs.
        </div>

        <div class="line-container" id="Lucas.25">
            <div class="line-character">
                Lūcas
            </div>
            Timor verba praepediēbat, quō paene exanimābar.
        </div>

        <div class="line-container" id="Gymnasiarcha.26">
            <div class="line-character">
                Gymnasiarcha
            </div>
            Scītum, et ignāvīs istīs ūsitātum: ignōrantiae culpam timōrī assignāre. Victōrēs illī profectō nōn timēbant: quia quae tū ignōrās, ipsī sciēbant, et ad pugnam suīs tēctī īnstrūctīque armīs prōcēdēbant.
        </div>

        <div class="line-container" id="Martinus.27">
            <div class="line-character">
                Mārtīnus
            </div>
            Tuam clēmentiam precibus omnibus ōrō et obtestor, absolvat mē tandem aliquandō ab istā scholā: satis diū iam hoc saxum volvō: polliceor incrēdibilem dīligentiam in Syntaxī.
        </div>

        <div class="line-container" id="Gymnasiarcha.28">
            <div class="line-character">
                Gymnasiarcha
            </div>
            Ō tē incōnsultum, ō īnsipientem. Hoc labōrās, ut domum aedificāre tibi fās sit, nūllumque <a href="#note-10" class="annotation-link">fundāmentum</a> pōnere. Sīc faciunt omnēs, quī ad graviōra reconditiōraque studia adiungunt animum, cum leviōra vix prīmōribus labrīs attigerint: quodque in priōre cōnsequī scientiā dēbuissent, id sē in superiōre lūdō prōmittunt velle discere, nec stant prōmissīs. Adhūc vīdī nūllum, quī Grammaticae indoctus, eam in Hūmānitātis, Rhētoricae, Philosophiae, Theōlogiae aliārumque disciplīnārum officiīnīs didicerit. Quāre, Lūcā, nē impōnās tibi: nōn cōnsequeris quod cupīs.
        </div>

        <div class="line-container" id="Lucas.29">
            <div class="line-character">
                Lūcas
            </div>
            Heu. At enim nisi audiēs, parentibus dare mē in cōnspectum nōn sustineō: effervēscent īrā, et stomachum in mē ērumpent.
        </div>

        <div class="line-container" id="Gymnasiarcha.30">
            <div class="line-character">
                Gymnasiarcha
            </div>
            Facesse, <a href="#note-11" class="annotation-link">tūte hoc intrīvistī, tibi exēdendum est</a>. Commentāre, quō pactō illīs propitiīs et benevolīs ūtāre. Mea nihil interest: nec ob tuum incommodum abrogandae videntur commodae lēgēs gymnasiī, et aperienda fenestra discipulīs ad sōcordiam.
        </div>

        <div class="line-container" id="Iosephus.31">
            <div class="line-character">
                Iōsēphus
            </div>
            Ego, Domine, nōn audīvī omnia ā Magistrō, in quibus interrogābar.
        </div>

        <div class="line-container" id="Gymnasiarcha.32">
            <div class="line-character">
                Gymnasiarcha
            </div>
            Quid tē impedīvit?
        </div>

        <div class="line-container" id="Iosephus.33">
            <div class="line-character">
                Iōsēphus
            </div>
            Occupātiōnēs variae nōn sīvērunt mē tam frequentem esse in lūdō.
        </div>

        <div class="line-container" id="Gymnasiarcha.34">
            <div class="line-character">
                Gymnasiarcha
            </div>
            An tū subdūcere mē istīs dictīs postulās? Crēdibile est tēmetipsum tuā voluntāte coāctum, tibi interdum mandāsse negōtia nōn necessāria. Utcumque sit, danda fuit opera, ut etiam illa cognōscerēs.
        </div>

        <div class="line-container" id="Iosephus.35">
            <div class="line-character">
                Iōsēphus
            </div>
            Ā! Ā! mī domine Praefecte, sum pauper, vīvō aliēnīs sūmptibus, et nī ascenderō, āmissō Maecēnāte, litterīs et scholae cōgar multam salūtem dīcere.
        </div>

        <div class="line-container" id="Gymnasiarcha.36">
            <div class="line-character">
                Gymnasiarcha
            </div>
            Contrā torrentem nīteris. Dēdecorābis Maecēnātem, sī, quod petis, impetrābis. Nōn enim ille tē alendum suscēpit, ut nunc in hāc, paulō post in illā scholā truncus super lignum fessitārēs, vērum ut ērudītior semper tēipso effectus, eius postmodum ūtilitātibus, cum tempus vēnisset, commodārēs. Quod sī istās ratiūnculās probāverimus: haec aut illa nōn audīvī cum explicārentur: Maecēnās nōn mē posthāc dē suō alet: parentēs ē cōnspectū suō fugābunt: ex hōc erō dīligēns: iam multōs annōs hanc scholam frequentāvī: sī, inquam, hās similēsque ineptiās prō aptē conclūsīs <a href="#note-12" class="annotation-link">epichīrēmatīs</a> recēperimus, iīsque permōtī, scholam ērudītiōrem aliquibus patefēcerimus, nūllum utīque in īnferiōribus relinquēmus. Quisnam status erit nostrae prōvinciae? Quae faciēs? In mē posteā culpa omnis trānsferātur: in mē redundet ista calamitās.
        </div>

        <div class="line-container" id="Martinus.37">
            <div class="line-character">
                Mārtīnus
            </div>
            Patiāre tē flectī.
        </div>

        <div class="line-container" id="Lucas.38">
            <div class="line-character">
                Lūcas
            </div>
            Nōlī, propter Deum, respuere ōrātiōnēs.
        </div>

        <div class="line-container" id="Gymnasiarcha.39">
            <div class="line-character">
                Gymnasiarcha
            </div>
            Immō sī fiant, quae vōs futūra afferitis, ad exemplum prōderunt multīs, fēlīciterque sapient, quī malīs aliēnīs sapient: et dum similia formīdābunt, ācrius sē studiīs involvent. Cūr Praeceptōrum vestrōrum paene assiduae cohortātiōnēs, obiūrgātiōnēs, istōrumque malōrum, in quae incidistis nunc, praedictiōnēs nihil apud animōs vestrōs umquam valuērunt? Ecce iam pretium fertis ob stultitiam. Aeque autem ūtile cēnseō scholīs nostrīs, vōs et similem vestrī turbam multārī hāc ignōminiā, quam aliōs vestrum dissimilēs, hoc est, industriōs et doctōs adulēscentēs cumulārī glōriā: utrāque nīmirum rē, ut aliquā Rēspūb. continentur. Quōcircā dēsinite, iam conclāmātum est: frūstrā operam conteritis. Auferte vōs domum: abscēdite hinc: molestī ultrā nē sītis: nihil novī dē vōbīs novō aliquō ēdictō sānciētur.
        </div>

        <div class="line-container" id="Lucas-Martinus-Iosephus.40">
            <div class="line-character">
                Lūcas, Mārtīnus et Iōsēphus
            </div>
            Dignāre misericordiā miserōs.
        </div>

        <div class="line-container" id="Gymnasiarcha.41">
            <div class="line-character">
                Gymnasiarcha
            </div>
            Cūr vōs ante vestrī ipsōrum nōn miserēbat? Quem modō amīcum invēniētis, cum vōbīsmetipsī hostēs extiteritis? <a href="#note-13" class="annotation-link">Sēriō sapiunt Phrygēs</a>.
        </div>

        <div class="line-container" id="Lucas.42">
            <div class="line-character">
                Lūcas
            </div>
            Sī post mēnsem idōneus fuerō, numquid nōn permittēs mē ascendere?
        </div>

        <div class="line-container" id="Gymnasiarcha.43">
            <div class="line-character">
                Gymnasiarcha
            </div>
            Sī.
        </div>

        <div class="line-container" id="Lucas.44">
            <div class="line-character">
                Lūcas
            </div>
            Cōnābor manibus et pedibus, noctēsque et diēs obnīxē.
        </div>

        <div class="line-container" id="Martinus.45">
            <div class="line-character">
                Mārtīnus
            </div>
            Ego etiam labōrem ac studium adhibēbō.
        </div>

        <div class="line-container" id="Gymnasiarcha.46">
            <div class="line-character">
                Gymnasiarcha
            </div>
            Nimium mīrīs modīs mīra prōdigia, sī tū āctum reddās ūnō mēnse, quod sexenniō nōn reddidistī. Magis istuc linguā percipiō dīcī, quam factīs crēdō fore. Nihilōminus, ut nē atrōcitātem meam accūsāre possītis, indulgeō spatium.
        </div>

        <div class="line-container" id="Iosephus.47">
            <div class="line-character">
                Iōsēphus
            </div>
            Quoniam ea condiciō istīs offertur, volō eam quoque accipere.
        </div>

        <div class="line-container" id="Gymnasiarcha.48">
            <div class="line-character">
                Gymnasiarcha
            </div>
            Tuī est arbitriī. Sed hoc ante vōbīs dēnūnciō, nōn plūs grātiae inventūrōs, quam nunc invēnistis. Praecipiam īnsuper Magistrīs, ut deinceps austērius vōbīscum agant, et verberibus ad discendum compellant magis quam hāctenus: sī forte haec ratiō ceu ā brūtīs animantibus nōnnihil possit extorquēre. Trahunt arātrum fortius bovēs, sī fodiāntur stimulīs: et sub onere ambulant celerius asinī, sī ipsōrum latera identidem percurrantur fustibus. Abīte unde hūc pedem attulistis, et rēbus vestrīs prōspicite. Quīn adhūc pauca attendite. <a href="#note-14" class="annotation-link">Cicādae</a> aestātis tempore cantīlēnīs assiduō sēsē oblectābant, cum formīcae, ut sunt prudentēs, ac nōn incautae futūrī bēstiōlae, ingentem farris acervum populantēs, magnīs operibus in cavērnās cibāria convēherent, quibus per hyemem victitārent. Forte accidit, ut trīticī grāna terrae hūmōribus pūtrēscentia cubīlibus exportārent, et ad sōlis radiōs dēsiccārent. Praeteriēns cicāda ōrat, utī alimōniam sibi dignentur ēsuriēntī impertīrī. Tum formīcae: Quid tū, inquiunt, per aestātem agēbās? Cūr tibi quod ederēs nōn collēgēbās? Ego vērō, subiēcit cicāda, nam eram ōtiōsa: canēbam mūsicē. Hīc arrīdentēs formīcae respondērunt: Sī aestāte cecinistī, hyeme saltā. Atque ita vacuam, ut vēnerat, inānemque discēdere coēgērunt. Nunc aestās est dum adulēscitis: quandō senēscētis, hyems erit. Ibī tum iūcundē et suāviter fruēminī, sī quid modō vōbīs scientiae peperēritis. Quod quia hūcusque omīsistis, ōtiō autem, ambulātiōnibus, lūdīs potius tempus trānsmīsistis, cum condiscipulī vestrī studiōsē ēlaborārint in litterīs, an nōn idem illī quod formīcae cicādīs, poterunt vōbīs exprobrāre? Ō Lūcā, ō Iōsēphe, ō Mārtīne, quī hāc proximā aestāte cecinistis, nunc chorōs dūcitōte. Haec in pectora vestra dēmittite, et ad frūgem vōs recipite. Verbum nōn addam: quīn vōs hinc āmoliminī.
        </div>

        <div class="line-container" id="Martinus.49">
            <div class="line-character">
                Mārtīnus
            </div>
            Occīsissimus sum omnium quī vīvunt hodiē ūsquam gentium.
        </div>

        <div class="line-container" id="Iosephus.50">
            <div class="line-character">
                Iōsēphus
            </div>
            Quam nunc ego spem, quam opem, quod cōnsilium capessam? Nūllus sum.
        </div>

        <div class="line-container" id="Lucas.51">
            <div class="line-character">
                Lūcas
            </div>
            Aerumnās Herculis superō aerumnīs meīs: nec quid mē nunc faciam sciō. Parum abest, quīn mē relinquat animus.
        </div>

        <div class="annotations">
            <div class="annotation" id="note-1">
                <div class="annotation-number">1</div>
                <div class="annotation-content">
                    <strong>REPULSAM PASSĪ:</strong> Hoc colloquium dēscrībit trēs discipulōs quī exāmine reprobātī sunt et ad superiōrēs scholās ascendere nōn possunt. <i>Repulsam patī</i> significat "reiectum esse" vel "repudiātum esse" - hīc, in exāmine scholasticō.
                </div>
            </div>

            <div class="annotation" id="note-2">
                <div class="annotation-number">2</div>
                <div class="annotation-content">
                    <strong>ĒN UMQUAM:</strong> Id est, <i>umquamne</i>, hoc est, <i>aliquandōne</i>? Ut Servius interpretātur ad illōs versūs eclog. 1: <i>Ēn umquam patriōs longō post tempore fīnēs, pauperis et tuguriī congestum cēspite culmen post aliquot mea rēgna vidēns mīrābor aristās?</i> Idem poēta per interpositiōnem dīvīsit eclog. 8: <i>ēn erit umquam ille diēs, mihi cum liceat tua dīcere facta?</i>
                </div>
            </div>

            <div class="annotation" id="note-3">
                <div class="annotation-number">3</div>
                <div class="annotation-content">
                    <strong>NŌMENCLĀTŌRE:</strong> <i>Nōmenclātor</i> erat servus quī nōmina cīvium dominō dīcēbat, vel magister quī nōmina discipulōrum pūblicē recitābat. Hīc, Nōmenclātor est magister vel officiālis quī ēdictum facit dē quibus discipulīs ad superiōrēs classēs prōmovērī licet.
                </div>
            </div>

            <div class="annotation" id="note-4">
                <div class="annotation-number">4</div>
                <div class="annotation-content">
                    <strong>MŌBILE CUM FĪXŌ:</strong> In astronomiae antīquae theōriā, <i>mōbile</i> erat sphaera caelestis mōbilis (cum plānētīs), et <i>fīxum</i> erat sphaera stellārum fīxārum. Hīc Iōsēphus metaphorā ūtitur: dīcit sē factum esse immōbilem studiō <i>Mōbilis cum fīxō</i> - id est, problemāte difficillimō in philosophiā nātūrālī. Est quasi dīcere: "difficillimus cursus quem studēbam mē immōbilem fēcit."
                </div>
            </div>

            <div class="annotation" id="note-5">
                <div class="annotation-number">5</div>
                <div class="annotation-content">
                    <strong>DĪC QUIBUS IN TERRĪS:</strong> Incipit versus Vergiliānus (Eclog. 3.104-105): <i>Dīc quibus in terrīs (et erīs mihi magnus Apollō) trēs pateat caelī spatium nōn amplius ulnās.</i> Lūcas interrogat rhetoricē: "Dīc mihi ubi est locus tālis?" - id est, "nusquam." Significat: "Cūr interrogās mē cūr nōn ascendī? Interrogā tēipsum!"
                </div>
            </div>

            <div class="annotation" id="note-6">
                <div class="annotation-number">6</div>
                <div class="annotation-content">
                    <strong>CRŪRIFRAGIUM:</strong> <i>Crūrifragium</i> est frangere crūra - poena Rōmāna gravis in quā tibiae malefactōrīs frangēbantur. Hīc Lūcas metaphorā ūtitur: exāminātōrēs tam rigidī et sevērī erant ac sī capitalem poenam dēcernerent.
                </div>
            </div>

            <div class="annotation" id="note-7">
                <div class="annotation-number">7</div>
                <div class="annotation-content">
                    <strong>AEACUM, MINŌA, RHADAMANTUM:</strong> Trēs iūdicēs īnferōrum in mythologiā Graecā. Aeacus, Minōs, et Rhadamanthus animās mortuōrum iūdicābant. Lūcas comparat exāminātōrēs cum hīs iūdicibus severissimīs.
                </div>
            </div>

            <div class="annotation" id="note-8">
                <div class="annotation-number">8</div>
                <div class="annotation-content">
                    <strong>SOLOECISMĪS:</strong> <i>Soloecismus</i> (ἡ σολοικισμός) est error syntācticus in ōrātiōne - violātiō rēgulārum grammaticārum. Nōmen venit ā Soloi, cīvitāte in Ciliciā, ubi colōnī Athēniēnsēs corrūptam Graecam linguam loquēbantur.
                </div>
            </div>

            <div class="annotation" id="note-9">
                <div class="annotation-number">9</div>
                <div class="annotation-content">
                    <strong>ALPHABĒTUM:</strong> Graecum verbum (τὸ ἀλφάβητον) prō omnibus litterīs linguae ūsūrpātum, ex duābus prīmīs litterīs Graecīs: alpha (α) et bēta (β). Gymnasiarcha dīcit Lūcam nē prīma rudīmenta Graeca novisse.
                </div>
            </div>

            <div class="annotation" id="note-10">
                <div class="annotation-number">10</div>
                <div class="annotation-content">
                    <strong>FUNDĀMENTUM:</strong> Metaphora aedificiī. Discipulus quī ad studiōrum superiōrum scholam ascendere vult sine fundāmentō Grammaticae, est sīcut aedificātor quī domum sine fundāmentō aedificat. Domus collābētur.
                </div>
            </div>

            <div class="annotation" id="note-11">
                <div class="annotation-number">11</div>
                <div class="annotation-content">
                    <strong>TŪTE HOC INTRĪVISTĪ, TIBI EXĒDENDUM EST:</strong> Prōverbium: "Ipse hoc fēcistī, ipse id patī dēbēs" vel "Made your bed, now lie in it." <i>Intrīvistī</i> = miscuistī, temperāstī; <i>exēdendum</i> = cōnsūmendum, edendum.
                </div>
            </div>

            <div class="annotation" id="note-12">
                <div class="annotation-number">12</div>
                <div class="annotation-content">
                    <strong>EPICHĪRĒMATĪS:</strong> Graecum verbum (τὸ ἐπιχείρημα) significāns argūmentum logicum in rhētoricā - syllogismus cum prōbātiōne. Gymnasiarcha dīcit ratiōnēs discipulōrum nōn esse vēra argūmenta logica sed falsās ineptiās.
                </div>
            </div>

            <div class="annotation" id="note-13">
                <div class="annotation-number">13</div>
                <div class="annotation-content">
                    <strong>SĒRIŌ SAPIUNT PHRYGĒS:</strong> Prōverbium Graecum: Φρύγες ὕστερον σοφώτεροι - "Phrygēs post malum sapiunt" vel "Phrygians learn by suffering." Trōiānī (Phrygēs) tandem sapiēbant post decem annōs bellī. Significat: hominēs saepe discunt tantum per dolōrem et malam experientiam.
                </div>
            </div>

            <div class="annotation" id="note-14">
                <div class="annotation-number">14</div>
                <div class="annotation-content">
                    <strong>CICĀDAE:</strong> Haec fābula dē cicādā et formīcā venit ex Aesōpō. Cicāda aestāte cantābat dum formīcae labōrābant. Hyeme, cicāda ēsuriēns auxilium ab formīcīs petit, sed illae respondent: "Sī aestāte cecinistī, hyeme saltā." Moralīs: quī nōn labōrat, nōn manducet. Gymnasiarcha hanc fābulam adhibet ad docendum discipulōs: aestās = iuventūs (tempus discendī); hyems = senectūs (tempus fruendī scientiā).
                </div>
            </div>
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}
        {% assign files = site.html_pages | where_exp: "page", "page.path contains 'files/'" %}
        {% assign neighbors = files | where: "type", "Colloquium" | where: "author", page.author | where: "collection",
        page.collection %}
        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}

        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>