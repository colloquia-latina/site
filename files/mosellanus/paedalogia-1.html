---
title: Paedalogia - Dialogus Primus
subtitle: Caspar et Modestus dē nūndinīs fābulantur.
type: Colloquium
author: Mosellanus
topic: Waking Up
difficulty: Moderate
sequence: 1
character_count: 2
permalink: /mosellanus/paedalogia-dialogus-primus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Mosellanus, Petrus, 1493-1524. Paedologia Petri Mosellani Protegensis in
      puerorum usum conscripta. Ed. Hrsg. von Hermann Michel. Berlin. Weidmann.
      1906.
      <br />
      Source:
      <a
        href="https://web.archive.org/web/20160220011511/http:/www.stoa.org/hopper/text.jsp?doc=Stoa:text:2003.02.0008"
        target="_blank"
        >Stoa.org</a
      >
      <br />
      This version created by Meagan Ayer for Dickinson College Commentaries,
      2024.
      <br />
      <br />
      Petrus Mosellanus, Paedologia<br />

      Petrus Mosellānus Iōannī Poliandrō Lipsiae apud dīvum Thōmam lūdīmagistrō
      suō s.<br />

      Es tū quidem, mī Iōannēs, iam annōs multōs rē ipsā expertus, quantā cum
      difficultāte et quam sērō īnfirma puerōrum aetās ad Latīnitātis antīquae
      imitātiōnem perveniat. Nam cum post prīma reī grammaticae rudīmenta tenera
      ingenia statim ad Latīnī sermōnis ūsum adigantur nec tamen ūlla eīs via ad
      hanc rem dēmōnstrētur, fit, ut, dum utcumque quod iubentur praestāre
      cōnantur, novam quandam loquendī ratiōnem plānē barbaram et per vernāculī
      sermōnis vestīgia ingredientem inter sē sibi ipsī cōnfingant. Quod vitium
      rudibus animīs et per hoc tenāciōribus prīmum impressum posteā nūllā arte
      dēlērī potest. Atque haec causa mihi vidētur, quod nōn Germānī solum, sed
      et Italī, quī nōbīs hāc parte fēlīciōrēs vidērī volunt, sermōne cotīdiānō
      immundō adeō et parum propriō ūtuntur. Videās enim bonam partem eōrum, quī
      hodiē linguam Latīnam profitentur, in loquendō nihil minus spīrāre quam
      nātīvum illum et incorruptum Rōmānī sermōnis odōrem, ut candidissimae
      ēloquentiae scrīptor Fabius dē extemporālī ōrātiōnis facultāte frūstrā
      scrīpsisse videātur. Quid quod hoc malum graviōris etiam aetātis
      prōfectibus omnem aufert grātiam? Aliōquī quā causā male audiunt apud
      Quīntiliānum et item Gellium Ο᾿ψιμαθεὶς, nisi quod quia ā tenerīs, ut
      aiunt, unguiculīs optimīs nōn sunt adsuētī? Obvia quaeque in auctōribus
      citrā dēlēctum in suum ūsum converrunt, ut dictiō eōrum omnis nōn propria
      et domī suae nāta, sed ē variīs scrīptōribus ōstiātim quasi mendīcandō
      congesta dēlicātī iūdiciī hominibus nōn possit nōn pūtēre. Haec cum tū nōn
      minus acūtē quam graviter perpenderēs nihilque habērēs potius quam
      puerōrum, quī tuae fideī sunt concrēditī, rudem et ad omnia sequācem
      animum ad optima quaeque perdūcere, mēcum ēgistī saepe, ut loquendī
      fōrmulās aliquot, quibus ea aetās ūtī posset, cōnscrīberem. Diū, ut nōstī,
      sum reluctātus, partim quod ipse graviōribus occupātus hanc operam
      ūtilissimam quidem illam, sed in speciem tamen humilem et paene sordidam
      dēdignārer, partim quod, quia in lūdīs eiusmodī ipse nōn admodum essem
      versātus, vix possem eam quasi persōnam cum decōrō gerere. Vidēbam enim ad
      hanc fābulam agendam opus fore dēnuō repuerāscere et, ut ait Flaccus,
      lūdere pār impār, equitāre in harundine longā. Sed cum tū rogandī fīnem
      facerēs nūllum pariterque tē, quī probē puerōrum sēnsum callērēs, sī quā
      nōbīs hāc parte dēessent, supplētūrum prōmitterēs, voluī quamvīs calumniam
      subīre potius quam vel tibi amīcō tum sincēriter amantī tum prūdenter
      rogantī quicquam negāre vel meō pudōre pūblicum pueritiae commodum diūtius
      remorārī. Iam sī quis est, quī vehementer putet indignum hās, sīcuti prīmā
      fronte videntur, nūgās in chartārum perniciem scrībī, is mihi virum
      paulisper exuat et in puerum redeat cōgitetque iam prīmum sibi Latīnī
      sermōnis ūsum discendum. Statim, opīnor, vidēbit, quam facile et nūllō
      paene negōtiō per eiusmodī fābulās velut quōsdam gradūs ad Terentiī
      proprietātem ac Cicerōniānam facilitātem prīma illa aetās trāducī
      potuisset. Quis autem lātūrus esset, immō quis nōn statim exsībilātūrus,
      sī ex puerīlī persōnā tetricam istam senum sapientiam sonārem? Tametsī
      sunt hīs nūgāmentīs nostrīs admixta quaedam, quae sēria dūcere vidērī
      possint, usque adeō, ut et hōc nōmine ab Aristarchīs istīs vix tūtus sim
      futūrus. Sed māluī ego decōrī paulisper oblītus paucula subinde aspergere,
      quae, sī puerīs suīs litterātōrēs praelegant attentē, queant cum studiōrum
      abūsum tollere tum pueritiae mōrēs ad Chrīstiānam rēgulam corrigere. Hōs
      labōrēs tibi, mī Poliander, dicāre voluī nōminātim, ut, quī auctor nōbīs
      et adiūtor ad haec scrībenda fuistī, idem quoque suscipiās, quicquid id
      est libellī, tuā fācundiā, auctōritāte ac grātiā tuendum. Quod sī ex hāc
      ēditiōne ad tē impulsōrem et mē scrīptōrem aut nūlla aut tenuis admodum
      glōria redībit, sōlēmur nōs ipsī per hoc, quod nūllō populārīs aurae
      prūrītū, sed piō et simplicī animō uterque nostrum hoc negōtium
      tractāvimus, tū adhortandō, ego scrībendō, siquidem iuvāre studuimus
      saltem aliquōs, nocēre nēminī. Bene valē. Lipsiae, ipsīs fēriīs dīvī
      Matthaeī apostolī, annō MDXVIII.
    </div>

    <div class="characters">
      Persōnae<br />
      Caspar, Modestus
    </div>

    <div class="“line-container”" id="“Caspar.1”">
      <div class="“line-character”">Caspar</div>
      Age vērō, Modeste: quot diēs hinc absunt nūndinārum fēriae, quibus
      frequentēs adeō hūc peregrīnī adveniunt mercātōrēs?
    </div>

    <div class="“line-container”" id="“Modestus.2”">
      <div class="“line-character”">Modestus</div>
      Diēs, nī fallor, quattuordecim, nam accūrātē singulās paene hōrās ad
      calculum vocō, siquidem nūllum tempus tōtīus annī cupidius exspectō quam
      nūndinārum.
    </div>

    <div class="“line-container”" id="“Caspar.3”">
      <div class="“line-character”">Caspar</div>
      Nōn iniūriā, quandōquidem hae fēriae partim nūntiōs, partim litterās,
      partim omnibus litterīs grātiōrēs pecūniās nōbīs apportant. Quod sī nōn et
      mihi iam plānē exhaustō proximae nūndinae argentī subsidium attulerint,
      nōn poterō hīc diūtius dūrāre.
    </div>

    <div class="“line-container”" id="“Modestus.4”">
      <div class="“line-character”">Modestus</div>
      Pecūniās quidem, id quod satis sciō, accipiam nūllās, pannum tamen in
      vestem hībernam sē discēdentī mihi missūrum prōmīsit pater.
    </div>

    <div class="“line-container”" id="“Caspar.5”">
      <div class="“line-character”">Caspar</div>
      Utinam uterque vōtī compos fīat, ut et tū commodius vestītus et ego
      nummātior urgentis hiemis iniūriās minōrī negōtiō prōpulsāre queāmus.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>
