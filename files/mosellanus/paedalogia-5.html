---
title: Paedalogia - Dialogus Quintus
subtitle: Dē excipiendīs scholasticīs aliunde advenientibus dēque Graecae litterātūrae rudīmentīs in prīmā aetāte addiscendīs.
type: Colloquium
author: Mosellanus
topic: Waking Up
difficulty: Moderate
sequence: "005"
character_count: 2
permalink: /mosellanus/paedalogia-dialogus-quintus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="characters">
      Persōnae<br />
      Mārcus, Iōannēs
    </div>

    <div class="line-container" id="Mārcus.1">
      <div class="line-character">Mārcus</div>
      Unde nōbīs advenīs, mī Iōannēs? Aut quō animō hūc ad nōs es profectus?
      Neque enim opīnor lūdī huius grātiā venīs, quī ante tot meīs atque item
      aliōrum litterīs invītātus hūc pertrahī nōn potuistī.
    </div>

    <div class="line-container" id="Iōannēs.2">
      <div class="line-character">Iōannēs</div>
      Immō hāc ipsā causā adsum.
    </div>

    <div class="line-container" id="Mārcus.3">
      <div class="line-character">Mārcus</div>
      Utcumque sit, gaudeō tē fēstīvissimum sodālem nōbīs redditum. Et hīc
      adventus tuus nōn mihi sōlum, sed omnibus, quī tē nōrunt, optātus est. Sed
      enim aperiās ōrō, quidnam sit illud, quod tē tandem hūc allexerit.
    </div>

    <div class="line-container" id="Iōannēs.4">
      <div class="line-character">Iōannēs</div>
      Vīs scīre?
    </div>

    <div class="line-container" id="Mārcus.5">
      <div class="line-character">Mārcus</div>
      Volō.
    </div>

    <div class="line-container" id="Iōannēs.6">
      <div class="line-character">Iōannēs</div>
      Audiēs. Cum prīmum pūber factus graviōrī paulō cūrā praeceptōrem
      scrīptōrēs Latīnōs praelegentem audīre coepissem, subinde Graeculae
      aliquot vōcēs nōbīs occurrēbant; quō locō praeceptor suō mūnere ēgregiē sē
      putābat perfungī, quotiēns obiter tantum admonēret esse ea Graeca, perinde
      ac sī peregrīna ad nōs nihil attinērent. Hīc quid aliīs audientibus in
      mentem vēnerit, nesciō, equidem sīc cōgitābam: sī ad nōs haec nōn
      pertinent, ut nec cognita doctum nec incognita imperītum reddant, cūr nōn
      ex librīs tamquam offendicula quaedam penitus ērādimus? Deinde mīrābar
      veterum scrīptōrum paene omnium cūriōsitātem, quī nōn sōlum magnā cūrā
      peregrīnās istās nūgās didicissent, sed et lībrīs suīs velut maculās
      quāsdam inspersissent. Postrēmō, quamquam ā praeceptōre līberē dissentīre
      erat religiō, tamen, cum audīrem esse virōs gravēs multōs, quī hās, sīcuti
      tum putābātur, nūgās amplecterentur profitērenturque, paulātim
      circumspicere coepī, utrum crēdere māllem: magistrumne meum potius
      ignōrantiā lābī an tōtam semel antīquitātem et ex recentiōribus optimōs
      quōsque puerīliter dēlīrāre. Itaque sīc mihi inter hoc fluctuantī et in
      quam partem inclīnārem haesitantī forte fortūna cecidit, ut Marcī Tulliī
      Cicerōnis librōs dē officiīs ēnārrandōs praeceptor susciperet, in cuius
      lēctiōnis ingressū statim in ipsā praefātiōne gravissimus ille et
      philosophus et ōrātor ūnicō suō fīliō suādet, ut Graeca cum Latīnīs
      coniungat, quō pār sit in utriusque ōrātiōnis facultāte; hōc ubi
      praeceptōre dissimulante mihi arripuissem, graviter dolēre coepī negātam
      nōbīs occāsiōnem eās litterās discendī, quārum studium, sī essent
      inūtilēs, nec laudāret cōnsul Rōmānus nec fīliō ūnicō iniungeret
      prūdentissimus pater.
    </div>

    <div class="line-container" id="Mārcus.7">
      <div class="line-character">Mārcus</div>
      Iam videō, quō tendās.
    </div>

    <div class="line-container" id="Iōannēs.8">
      <div class="line-character">Iōannēs</div>
      Manē: nōndum omnia habēs. Cum haec subīrātus mēcum agitārem, ecce rūmor
      apud nōs incrēbrēscit in hanc laudātissimam acadēmiam prīncipis
      mūnificentiā accersītōs, quī pūblicē Graecās litterās doceant et ex eōrum
      velut fontibus nōnnihil quoque in lūdum litterārium dērīvārī. Haec fāma
      partim litterīs, partim commeantibus cōnfirmāta illinc mē utriusque
      ērudītiōnis cupidum excīvit et hūc appulit. Habēs, cūr advēnerim : nīmīrum
      ut in hōc vestrō lūdō et Graecae linguae elementa saltem liceat percipere.
    </div>

    <div class="line-container" id="Mārcus.9">
      <div class="line-character">Mārcus</div>
      Dubiō procul vōtī compos eris neque aliquō aliō fēlīcius tē cōnferre
      potuissēs: adeō hic omnia nōbīs sunt commoda. Dēnique, quod pecūliāriter
      ad rem pertinet, lūdus, sī quisquam alibī, īnstrūctissimus.
    </div>

    <div class="line-container" id="Iōannēs.10">
      <div class="line-character">Iōannēs</div>
      Sed quandō satis fābulātī sumus, hanc operam nōn negābis, opīnor, ut mē ad
      lūdī moderātōrem dēdūcās, siquidem iam statim nōmen meum in hanc
      litterāriam mīlitiam dare sum parātus.
    </div>

    <div class="line-container" id="Mārcus.11">
      <div class="line-character">Mārcus</div>
      Faciam ac lubēns: tū mē sequere.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>
