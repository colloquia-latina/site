---
title: Paedalogia - Dialogus Septimus
subtitle: Dē domiciliō commodō atque incommodō dēque paupertāte atque opulentiā scholasticōrum.
type: Colloquium
author: Mosellanus
topic: Waking Up
difficulty: Moderate
sequence: 7
character_count: 2
permalink: /mosellanus/paedalogia-dialogus-septimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae<br>
            Iōsēphus, Cleanthēs
        </div>

        <div class="line-container" id="Iosephus.1">
            <div class="line-character">
                Iōsēphus
            </div>
            Quid agitur, mī Cleanthēs? Contigitne tibi commoda habitandī ratiō? Aut adhūc incertīs sēdibus oberrās?
        </div>

        <div class="line-container" id="Cleanthes.2">
            <div class="line-character">
                Cleanthēs
            </div>
            Contigit quidem habitāculum, sed eius commoditās tanta nōn est, quantam fore spērāvī, siquidem spēs erat
            fore, ut cīvis alicuius beneficiō ūnā cum domiciliō et vīctum quālemcumque nancīscerer; vērum multō aliter
            ēvenit. Nam vix impetrāre potuī, ut prō locāriō statūtō mihi angulus in lūdō locārētur; vīctum vērō, quandō
            pecūniae est parum, ōstiātim ēmendīcārī oportēbit, nisi forte melior mihi fortūna posthāc obvēnerit. Tū
            autem fēlīx es, mī Iōsēphe, cui parentēs tantum sūmptum suppeditāre sufficiunt, quantum ad studiōrum
            commoditātem est satis.
        </div>

        <div class="line-container" id="Iosephus.3">
            <div class="line-character">
                Iōsēphus
            </div>
            Est, diīs grātia, unde haec commoda mihi parem, sed quō plūra mihi sunt ad disciplīnās parandās commoda, eō
            ipsō graviōrī dignus essem odiō, sī nōn plūs quam vestrum quispiam didicerō. Attamen nec vōs dē mediocrī
            studiōrum vestrōrum prōfectū dēspērāre decet, quandōquidem cōnstat multōs humilī nātōs locō ad haec nūllīs
            omnīnō fortūnae dōtibus adiūtōs ad ērudītiōnis fastīgium ascendisse. An nōn Dēmocritus ille physicus ex
            baiulō factus est philosophus? Nōn Cleanthēs, cuius tū nōmen refers, aquīs noctū hauriendīs diurnum vīctum
            sibi quaesīvit? Et quem Stōicum hīc nōn aequāvit? Sed et Plautus inter ipsōs pistrīnae molestōs labōrēs
            laudātissimās illās cōmoediās cōnscrīpsit.
        </div>

        <div class="line-container" id="Cleanthes.4">
            <div class="line-character">
                Cleanthēs
            </div>
            Hīs et eiusmodī aliīs exemplīs animātus in studiīs persevērō: aliōquī mē iam prīdem ad manuārium aliquod
            artificium trānstulissem. Quamquam sunt meī ōrdinis plērīque adulēscentēs in lūdīs magis putrēscentēs quam
            studentēs adeō īnfēlīcī ingeniō, ut ad nūllās litterās sint appositī; hī mihi nūllī aliī ūsuī esse videntur
            in cīvitātibus, quam quod aliōs mendīcōs, dum eīs pānem praeripiunt, ex urbibus pellunt: iīs ego cōnsulerem,
            ut sē ad aliquod aliud studium applicārent.
        </div>

        <div class="line-container" id="Iosephus.5">
            <div class="line-character">
                Iōsēphus
            </div>
            Probe dīcis, mī Cleanthēs; nam sī omnēs eiusmodī essent ingeniō praeditī quālī tū, fovendōs modīs omnibus
            putārem. Certē, quod ad tē attinet, spērō prope diem tibi meliōrem fore condiciōnem, nempe ut apud cīvem
            quempiam, cui nōnnunquam īnserviās, omnem studiōrum commoditātem sīs habitūrus.
        </div>

        <div class="line-container" id="Cleanthes.6">
            <div class="line-character">
                Cleanthēs
            </div>
            Utinam Deus ita faxit!
        </div>

        <div class="line-container" id="Iosephus.7">
            <div class="line-character">
                Iōsēphus
            </div>
            Faxit; nē dubitā et in hōc meā commendātiōne iuvābere.
        </div>
</body>