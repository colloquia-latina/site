---
title: Paedalogia - Dialogus Tertius
subtitle: Dē reditū in patriam, dē litterīs ā parentibus acceptīs dēque missiōne flāgitandā.
type: Colloquium
author: Mosellanus
topic: Waking Up
difficulty: Moderate
sequence: 3
character_count: 2
permalink: /mosellanus/paedalogia-dialogus-tertius/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="characters">
            Persōnae<br>
            Petrus, Paulus
        </div>

        <div class="line-container" id="Petrus.1">
            <div class="line-character">
                Petrus
            </div>
            Salvē, mī Paule.
        </div>

        <div class="line-container" id="Paulus.2">
            <div class="line-character">
                Paulus
            </div>
            Et tū, sodālium iūcundissimē, Petre. Sed quid adeō es trīstis? Nam ex quō commūnia studia īdemque hic lūdus
            mūtuā nōs familiāritāte iūnxērunt, vultū alacrī et fēstīvō mihi semper es vīsus, ut ex hīs, quōs hīc habet
            lūdus, fuerit nēmō, quī nōn tē familiāriter ūtī concupīverit. Nunc nesciō quōmodo alius vidēris.
        </div>

        <div class="line-container" id="Petrus.3">
            <div class="line-character">
                Petrus
            </div>
            Et mīrum tibi vidētur, sī vultū sum trīstī, cum eiusmodī quiddam mihi accidat, quod studiōrum meōrum
            prōgressum nōn parum queat remorārī?
        </div>

        <div class="line-container" id="Paulus.4">
            <div class="line-character">
                Paulus
            </div>
            Quid illud, quaesō? Nam grave aliquid sit oportet, quod tē adulēscentem cōnstantem ā studiīs dēdūcat.
        </div>

        <div class="line-container" id="Petrus.5">
            <div class="line-character">
                Petrus
            </div>
            Dīcam paucīs. Iam annus fermē est, ex quō lūdī huius nostrī celebritāte excitus hūc ad capiendum ingeniī
            cultum concessī; quō tempore studiōrum meōrum vix ratiōnem invēnī, cum mihi ē patriā offeruntur litterae,
            quae mē domum quasi ex mediō studiōrum cursū revocant. Et quod mē omnium maximē male habet, reditūs meī
            causās nōn edunt. Nec scīre possum, an hūc tandem liceat remigrāre.
        </div>

        <div class="line-container" id="Paulus.6">
            <div class="line-character">
                Paulus
            </div>
            Quī scīs, an ad fortūnam aliquam āvocēris?
        </div>

        <div class="line-container" id="Petrus.7">
            <div class="line-character">
                Petrus
            </div>
            Nūlla mihi fortūna potest incīdere tantā, cuius respectū litterās queam posthabēre.
        </div>

        <div class="line-container" id="Paulus.8">
            <div class="line-character">
                Paulus
            </div>
            At parentibus est obsequendum.
        </div>

        <div class="line-container" id="Petrus.9">
            <div class="line-character">
                Petrus
            </div>
            Hoc illud est, quod mē movet, quod mē hinc domum extrūdit. Aliōquī, tametsī nōn tantum est āēris, quō hanc
            hiemem trānsmittere queam, tamen prae studiōrum amōre vīctum mendīcandō ōstiātim quaeritāssem.
        </div>

        <div class="line-container" id="Paulus.10">
            <div class="line-character">
                Paulus
            </div>
            Nōn antequam hinc abeās nunquam forsan reditūrus, convīvium inter nōs agitābimus?
        </div>

        <div class="line-container" id="Petrus.11">
            <div class="line-character">
                Petrus
            </div>
            Convīvia agitārem, quī ad supellectilis meae sarcinam compōnendam vix tempus habeō? Immō iam rēctā ad
            lūdīmagistrum pergō missiōnem efflāgitātūrus ; quam ubi fuerō cōnsecūtus, conterrāneōrum meōrum litterīs,
            quās ad parentēs suōs mihi dabunt, acceptīs statim iter ingrediar. Quārē rēctissimē valē, mī Paule, mūtuae
            nostrae cōnsuētūdinis memor. Quod sī quandō dabitur ōtium, fac dē studiōrum tuōrum ratiōne et lūdī huius
            statū mē litterīs tuīs certiōrem reddās.
        </div>

        <div class="line-container" id="Paulus.12">
            <div class="line-character">
                Paulus
            </div>
            Faciam sēdulō, mī Petre, et lubēns quidem; sed heus tū...
        </div>

        <div class="line-container" id="Petrus.13">
            <div class="line-character">
                Petrus
            </div>
            Quid est?
        </div>

        <div class="line-container" id="Paulus.14">
            <div class="line-character">
                Paulus
            </div>
            Conterrāneōs tuōs, quōrum cōnsuētūdō, dum hīc erant, utrīque nostrum erat grāta, meō nōmine dīligenter
            salūtēs velim.
        </div>

        <div class="line-container" id="Petrus.15">
            <div class="line-character">
                Petrus
            </div>
            Sat est: faciam.
        </div>
</body>