---
title: Colloquia Scholastica - Liber Quartus - Colloquium Vicesimum Quintum
subtitle:
type: Colloquium
author: Corderius
collection: Colloquia Scholastica
topic: Waking Up
difficulty: Moderate
sequence: 214
character_count: 2
permalink: /corderius/colloquia-scholastica-liber-quartus-colloquium-vicesimum-quintum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="characters">
      Persōnae:<br />
      Clavellus, Quercotānus
    </div>

    <div class="line-container" id="Clavellus.1">
      <div class="line-character">Clavellus</div>
      Nescīs quid mihi hīs diēbus in mentem vēnerit.
    </div>

    <div class="line-container" id="Quercotanus.2">
      <div class="line-character">Quercotānus</div>
      Quid istud, quaesō?
    </div>

    <div class="line-container" id="Clavellus.3">
      <div class="line-character">Clavellus</div>
      Cōgitō in gymnasium mē recipere.
    </div>

    <div class="line-container" id="Quercotanus.4">
      <div class="line-character">Quercotānus</div>
      Quid in gymnasium? Habitandī causā?
    </div>

    <div class="line-container" id="Clavellus.5">
      <div class="line-character">Clavellus</div>
      Nōn ut inquilīnus habitem; sed ut vōbīscum vīvam in mēnsā praeceptōris.
    </div>

    <div class="line-container" id="Quercotanus.6">
      <div class="line-character">Quercotānus</div>
      Utinam istud ex animō ac vērē dīcerēs!
    </div>

    <div class="line-container" id="Clavellus.7">
      <div class="line-character">Clavellus</div>
      Ex nostrā mūtuā cōnsuētūdine atque amīcitiā dēbērēs satis intelligere, mē
      nihil apud tē neque simulāre, neque dissimulāre solitum.
    </div>

    <div class="line-container" id="Quercotanus.8">
      <div class="line-character">Quercotānus</div>
      Plānē istud iamprīdem intelligō, sed, audītō ex tē istō verbō, mē rapuit
      affectus in eam exclāmātiōnem; ita prōrsus oblītus eram meī.
    </div>

    <div class="line-container" id="Clavellus.9">
      <div class="line-character">Clavellus</div>
      nōn aliter dictum tuum accipiō; sed ad rem. Pater quidem nōn cōgit mē, sed
      ex vultū et verbīs eius satis videō, id illī placēre maximē.
    </div>

    <div class="line-container" id="Quercotanus.10">
      <div class="line-character">Quercotānus</div>
      Nempe hoc illud est, nōvit Pater tuus, vir prūdentissimus, ‘līberālia
      ingenia cōgī nōlle, dūcī facile’. Sed tamen nōn dubitō id fierī dīvīnī
      īnstīnctū nūminis; tū vērō quid iūdicās?
    </div>

    <div class="line-container" id="Clavellus.11">
      <div class="line-character">Clavellus</div>
      In eādem sum sententiā, praesertim cum ego quoque in eam partem sponte
      prōpendeam.
    </div>

    <div class="line-container" id="Quercotanus.12">
      <div class="line-character">Quercotānus</div>
      Magnum argūmentum, istud esse ex Deō cōnsilium.
    </div>

    <div class="line-container" id="Clavellus.13">
      <div class="line-character">Clavellus</div>
      Id ego crēdiderim: nam quī ad eam rem cōguntur ā parentibus, ferē quaerunt
      subterfugia quibus dētrectent imperium.
    </div>

    <div class="line-container" id="Quercotanus.14">
      <div class="line-character">Quercotānus</div>
      Ego (ut fatear ingenuē) aliquandō id in mē sum expertus, ante scīlicet
      quam ingressus essem. Quid enim cēnsēs? Audiēbam ex istīs Satanae
      mancipiīs tot maledicta, tum dē praeceptōre, tum dē disciplīnā; ut mihi
      vidērer carcerem aut pistrīnum ingredī vērius quam gymnasium. Quod sī tū
      quoque in aliquam eiusmodī pestem incīdissēs, nōn dubium est, quīn ille
      manibus pedibusque obnīxē cōnātus esse absterrēre tē ab istō tam sānctō
      prōpositō.
    </div>

    <div class="line-container" id="Clavellus.15">
      <div class="line-character">Clavellus</div>
      Nēminī adhūc palam fēceram.
    </div>

    <div class="line-container" id="Quercotanus.16">
      <div class="line-character">Quercotānus</div>
      Quod mihi dīcis, nōn est palam facere.
    </div>

    <div class="line-container" id="Clavellus.17">
      <div class="line-character">Clavellus</div>
      Satis sciō, sed mihi istud excidit ex Terentiō. Nunc pergāmus ad reliqua.
    </div>

    <div class="line-container" id="Quercotanus.18">
      <div class="line-character">Quercotānus</div>
      Quid restat, nisi ut Deum precēris, et pergās gnāviter in sententiā?
      Audiēs dē quotīdiānō vīctū in vestrā mēnsā, dē praeceptōris et
      hypodidascalī familiāritāte in audiendā praelēctiōnum repetītiōne, dē
      facilitāte praeceptōris in ipsō convictū, dē illō ā coenā placidō
      studiōrum certāmine, dē lībertāte colloquendī, per ōtium, dē honestīs, dē
      līberā inter nōs reprehēnsiōne.
    </div>

    <div class="line-container" id="Clavellus.19">
      <div class="line-character">Clavellus</div>
      Dē hīs (inquam) omnibus satīs multa nārrāstī mihi aliās, quae quidem valdē
      placent omnia; mihi tamen nihil vidētur ūtilius, quam illa perpetua Latīnē
      loquendī exercitātiō. Quis enim maior est studiōrum frūctus? Quid
      honestius? Quid iūcundum magis; praesertim ubi alīus alium sine odiō aut
      invidiā līberē reprehendit? Quid, quod vīctī in eārum rērum certāmine
      pudōre tantum pūniuntur, victōrēs etiam praemiō dōnantur? Omnēs dēnique
      vestrae excōgitātiōnēs, vel audītū ipsō mē dēlectant mīrificē.
    </div>

    <div class="line-container" id="Quercotanus.20">
      <div class="line-character">Quercotānus</div>
      Quantō magis illud dīcerēs, sī vidērēs ista; sī, dum geruntur, interessēs?
    </div>

    <div class="line-container" id="Clavellus.21">
      <div class="line-character">Clavellus</div>
      Ego (Deō volente) intererō.
    </div>

    <div class="line-container" id="Quercotanus.22">
      <div class="line-character">Quercotānus</div>
      Utinam propediem!
    </div>

    <div class="line-container" id="Clavellus.23">
      <div class="line-character">Clavellus</div>
      Ita spērō quidem; ūnus tamen restat mihi scrūpulus, quō mē facile (sī
      volēs) līberābis.
    </div>

    <div class="line-container" id="Quercotanus.24">
      <div class="line-character">Quercotānus</div>
      Faciam bonā fide, sī poterō; sed interim vidē nē ‘nōdum in scirpō
      quaerās’, ut ante vīdimus in Terentiō. Age, quī tandem scrūpulus iste est?
    </div>

    <div class="line-container" id="Clavellus.25">
      <div class="line-character">Clavellus</div>
      Suspecta est mihi vestra disciplīna scholastica: nōn quod velim ob id
      incoeptō dēsistere; sed ut alacrius veniam, et iūcundius, ubi eā dē rē tē
      audierō.
    </div>

    <div class="line-container" id="Quercotanus.26">
      <div class="line-character">Quercotānus</div>
      Nīsī tū is essēs, quī (ut ego nōvī) mē nec vānum nec mendācem exīstimās,
      equidem māllem dē hōc omnīnō tacēre, quam ea tibi referre quae sentiō.
    </div>

    <div class="line-container" id="Clavellus.27">
      <div class="line-character">Clavellus</div>
      Quid ita tandem?
    </div>

    <div class="line-container" id="Quercotanus.28">
      <div class="line-character">Quercotānus</div>
      Quia difficile est ea vērisimilia facere, quanquam aliōquī vērissima, cum
      dē hīs vulgus hominum pessima quaeque dīcat et iūdicet.
    </div>

    <div class="line-container" id="Clavellus.29">
      <div class="line-character">Clavellus</div>
      Quōrsum istud, quaesō?
    </div>

    <div class="line-container" id="Quercotanus.30">
      <div class="line-character">Quercotānus</div>
      Nam improbōrum mendāciīs adeō male audit nostra disciplīna inter istōs
      idiōtās, ut mīrum sit ūnum aliquem habitāre in scholā nostrā velle;
      tametsī (quod est opus Deī) quō peius audīmus, eō plūrēs ad nōs
      conveniunt.
    </div>

    <div class="line-container" id="Clavellus.31">
      <div class="line-character">Clavellus</div>
      Nihil opus est tam longā īnsinuātiōne: dīc mihi plānē omnia: nē timeās,
      nōn mē absterrēbis. ‘Omnia percēpī atque animō mēcum ante perēgī’.
    </div>

    <div class="line-container" id="Quercotanus.32">
      <div class="line-character">Quercotānus</div>
      Adverte igitur animum, dīcam brevissimē quicquid alicuius esse mōmentī
      vidēbitur. Imprīmīs illud velim tibi persuādeās, Praeceptōrem esse nōbīs
      multō hūmāniōrem, quam in scholā palam appāret. Tam enim familiāriter
      versātur inter nōs, quam prūdēns pater solet inter līberōs. Cūr igitur
      (inquiēs) est palam tam sevērus? Respondeō, quia sine tālī sevēritāte (ut
      ex ipsō audīvī, cum aliquandō familiārī cuidam nārrāret) tanta turba
      scholastica, tamque variīs mōribus praedita, nec coercērī, nec in officiō
      continērī posset. Suō enim quisque mōre, suō quisque arbitrātū vellet
      vīvere.
    </div>

    <div class="line-container" id="Clavellus.33">
      <div class="line-character">Clavellus</div>
      Quīnetiam mīror ego mēcum saepissimē, tantam esse in tōtā scholā
      reverentiam, tantum silentium, tantam dēnique modestiam.
    </div>

    <div class="line-container" id="Quercotanus.34">
      <div class="line-character">Quercotānus</div>
      Multō magis mīrārēre, sī unquam vīdissēs scholās pāgānicās.
    </div>

    <div class="line-container" id="Clavellus.35">
      <div class="line-character">Clavellus</div>
      Vīdī aliquandō, atque cōnsīderāvī dīligenter. Plūs est silentiī in
      gymnasiō nostrō sexcentāriō, quam quadrāgintā puerōrum, īmō trīgintā in
      istīs scholīs triviālibus. Sed perge, quaesō; vereor, ut sīs Ōrātor
      Asiānus. Iam enim incipit ōrātiō tua quasi longius aberrāre.
    </div>

    <div class="line-container" id="Quercotanus.36">
      <div class="line-character">Quercotānus</div>
      Atquī etiam interpellās ipse.
    </div>

    <div class="line-container" id="Clavellus.37">
      <div class="line-character">Clavellus</div>
      Nihil extrā prōpositum dīxī; sed nunc prōsequere.
    </div>

    <div class="line-container" id="Quercotanus.38">
      <div class="line-character">Quercotānus</div>
      Vīs in summā dīcam tibi? Disciplīna haec domestica, licet paucīs improbīs
      ōtiōsa videātur, bonīs tamen et studiōsīs propter ūtilitātem valdē placet.
      Nam, sī domī rēs esset dissolūta, quid nōbīs tūtum foret contrā
      lascīviōrum et petulantium īnsultūs? quae nōbīs quiēs? quae studiōrum
      tranquillitās? Itaque disciplīna ipsa vērīs studiōrum amātōribus est
      perfugium, et quasi prōpugnāculum nōn secus ac nautīs portus in
      **tempestāte. Dēnique quisquis est inter nōs pācificus, et ad rēctē semper
      agendum parātus, is est ā disciplīnā tūtissimus. Nec vērō id agit
      praeceptor, ut nōs plāgīs et verberibus trahat ad līterārum studia, sed
      nōs potius indūcere nītitur hīs maximē rēbus, honestā et līberālī
      tractātiōne, benevolentiā, hūmānitāte, facilitāte mōrum, beneficiīs,
      dēnique virtūtis et studiōrum amōre. Ex quō fit, ut maior pars nostrum sīc
      affectā sit, ut illī ex animō pārēre studeat, cum caveat offendere, cum
      tanquam parentem dīligat, observet, revereātur.
    </div>

    <div class="line-container" id="Clavellus.39">
      <div class="line-character">Clavellus</div>
      Aliōquī discipulōrum officiō nōn fungerēminī.
    </div>

    <div class="line-container" id="Quercotanus.40">
      <div class="line-character">Quercotānus</div>
      At sunt quīdam verberōnēs, quī nec Deum timent, nec parentēs, nec verbera,
      quī et līterārum studia ōdērunt cānē peius et angue, ut verbīs ūtar
      Horātiī: tālibus inquam sevēra interdum adhībitur disciplīna; quia
      vidēlicet necessitās cōgit.
    </div>

    <div class="line-container" id="Clavellus.41">
      <div class="line-character">Clavellus</div>
      Sat habeō. Nunc enim videō quōrsum spectat vestrae disciplīnae sevēritās.
    </div>

    <div class="line-container" id="Quercotanus.42">
      <div class="line-character">Quercotānus</div>
      Nīmīrum, ut mōrēs bonōs tueātur, malōs autem ut corrigat, aut expellat.
    </div>

    <div class="line-container" id="Clavellus.43">
      <div class="line-character">Clavellus</div>
      Ego disciplīnam istam sānē deōsculor, tantum abest ut reformīdem. Tē
      autem, mī Quercētane, amō equidem dē istā loquendī lībertāte, quā mihi
      stimulōs ācriōrēs addidistī.
    </div>

    <div class="line-container" id="Quercotanus.44">
      <div class="line-character">Quercotanus</div>
      Ego vērō immortālēs grātiās agō Patrī coelestī, quī tibi mentem bonam
      dederit et sincērum iūdicium.
    </div>

    <div class="line-container" id="Clavellus.45">
      <div class="line-character">Clavellus</div>
      Valē igitur, et mē (sī Dominus permīserit) expectā in proximam hebdomadem.
      Iterum valē, et inceptum nostrum tuīs precibus Chrīstō commendā etiam
      atque etiam.
    </div>

    <div class="line-container" id="Quercotanus.46">
      <div class="line-character">Quercotānus</div>
      Precor tibi noctem quiētam, et somnium placidum.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>
