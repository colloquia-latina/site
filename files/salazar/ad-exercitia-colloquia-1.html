---
title: Ad Exercitia Linguae Latīnae Dialogī - Dialogus Prīmus
subtitle: Saltus
type: Colloquium
author: Salazar
collection: Ad Exercitia Colloquia
topic: Dancing
difficulty: Hard
sequence: "001"
character_count: 2
permalink: /salazar/ad-exercitia-colloquia-dialogus-primus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Franciscus Cervantēs dē Salazar. Ad Exercitia Linguae Latīnae Dialogī. Ed.
      Juan Pablos. ??. ??. 1554.
      <br />
      Source:
      <a
        href="https://web.archive.org/web/20100806202143/http:/www.stoa.org/hopper/text.isp?doc=Stoa:text:2003.02.0012"
        target="_blank"
        >Stoa.org</a
      >
      <br />
      This version created by Meagan Ayer for Dickinson College Commentaries,
      2024.
      <br />
      <br />
      Franciscus Cervantēs dē Salazar. Ad Exercitia Linguae Latīnae Dialogī.
      <br />
      Praefātiō
      <br />
      Clārissimō et eīdem omnibus animī bonīs ōrnātissimō, sacrae Theologiae
      magistrō, frātrī Alphonsō ā Montufāre, Archipraesūlī Mexicānō, Franciscus
      Cervantēs Salazārus S.
      <br />
      Paulō antequam in hanc prōvinciam, optātissimus certē, commeāssēs,
      antistes praestantissimē, Acadēmiae Mexicānae, quae beneficiō et
      līberālitāte Caesaris ērēcta est, et in quā ipse dīcendī ratiōnem rēgiō
      stīpendiō trādō, commentāria in Vīvīs exercitātiōnem alumnus mātrī dicāvī,
      quod nihil tam ex officiō fore putārem, quam ipsī, ā quā et alitus et
      ēducātus sum, quantum in mē positum esset, referre pariā. Nunc autem
      fēlīcī tuō adventū, quī deinde secūtus est, ita et eōrum quī ēnārrant, et
      eōrum quī disciplīnās audiunt, animī novīs quibusdam aculeīs incitātī
      sunt, ut novās vīrēs novōsque spīritūs sūmant, quō alacrius et prōpēnsius,
      hī in discendō, et illī in docendō ulterius pergant, brevī omnēs tālēs
      ēvāsūrī, ut novum hunc orbem, diabolī et īnfidēlium ante hāc sēdem, omnī
      maculā pūrgātum, Deō Maximō et vērō domicilium faciant. In hīs ego, etiam
      sī meritīs postrēmus, nōn minus animātus sum, quam solent mīlitēs
      fortissimō et fēlīcī duce pugnante, ut aliquid nōn omnīnō indignum lūce
      parārem. Quāpropter, tametsī graviōribus studiīs Theologicīs s addictus
      essem, dum maiōra mōlior, nihil antīquius dūxī quam Dialogōs hōs, quōs
      successīvīs hōrīs, īnstitūtum Vīvīs secūtus in rem studiōsae iuventūtis
      cōnscrīpseram, tibi ūnī, hāc in regiōne studiōrum fautōrī et Maecēnātī,
      cōnsecrāre, nōn ut quicquam mūnusculō hoc plānē levidēnsī dignitātī tuae
      addī posse arbitrer, quae sublīmior est quam ut ipsam rēs adeō parva
      contingere possit, sed ut ipse operī meō in tenebrīs dēlitēscentī, tuō
      nōmine lūcem et splendōrem afferam. Quārē pater reverendissime et nōbīs
      omnibus multīs nōminibus observande, iam tuōs (quia tibi nuncupātōs)
      nostrōs labōrēs sīc fovē et amplectere, ut ad multō maiōrēs longēque
      graviōrēs nōbīs spem faciās et ad ūberiōrem linguae latīnae cognitiōnem
      studiōsam iuventūtem magis magisque incendās et īnflammēs. Bene valē,
      Mexicānae ecclēsiae columen, Acadēmiae decus et novae Hispāniae maximum
      ōrnāmentum.
    </div>

    <div class="characters">
      Persōnae<br />
      Mōrālēs, Mata
    </div>

    <div class="line-container" id="Morales.1">
      <div class="line-character">Mōrālēs</div>
      Placetne mēcum saltū contendere?
    </div>

    <div class="line-container" id="Mata.2">
      <div class="line-character">Mata</div>
      Placet quidem, sed quō saltū et quō praemiō?
    </div>

    <div class="line-container" id="Morales.3">
      <div class="line-character">Mōrālēs</div>
      Victor singulīs saltibus feret ligulam aut sēricam aut coriaceam.
    </div>

    <div class="line-container" id="Mata.4">
      <div class="line-character">Mata</div>
      Praestat sēricam, ut contentiō sit ācrior.
    </div>

    <div class="line-container" id="Morales.5">
      <div class="line-character">Mōrālēs</div>
      Cēterum quoniam saltus est varius, nam aut ūnā tībiā, alterā contractā,
      aut coniūnctīs pedibus fierī solet, utrō dēcertāre velīs, aperītō.
    </div>

    <div class="line-container" id="Mata.6">
      <div class="line-character">Mata</div>
      Utrāque tībiā minus perīclitābimur. Vērum num adversī aut āversī aut
      trānsversī, vel simplicī vel continuātō saltū ūtāmur, quod etiam ad lēgem
      contentiōnis pertinet, statuitō.
    </div>

    <div class="line-container" id="Morales.7">
      <div class="line-character">Mōrālēs</div>
      Nec ego sum Iānus, ut retrōversus tūtō saliam. Eum enim quī id nōn temere
      tentet, oportēbit Argō oculātiōrem esse. In alterutrum etiam latus agī nōn
      perinde probō. Nam (quod frequenter accidit) perīculum est, nē implicātīs
      aut involūtīs tībiīs dēcidās. Quārē, sī vidētur, utraque, versūs arbustum
      illud, aut intermissō, aut sine respīrātiōne geminātō, quod erit et
      ēlegantius et ieiūnīs nōbīs valētūdinī salūbrius, saltū contendāmus.
    </div>

    <div class="line-container" id="Mata.8">
      <div class="line-character">Mata</div>
      Rēctē certē in omnibus sentīs, prānsīs enim propter ventris onus, quod sī
      concutiātur nimium nocet, nōn valdē saltus convenit.
    </div>

    <div class="line-container" id="Morales.9">
      <div class="line-character">Mōrālēs</div>
      Carcer igitur salīva haec estō et mētā arbustum, intrāque hōs terminōs sīc
      cōnsistāmus, ut quī nostrum cingulum continuātīs duōbus saltibus longius
      prōmōverit, spōnsiōnem vincat.
    </div>

    <div class="line-container" id="Mata.10">
      <div class="line-character">Mata</div>
      Age tū prior, auspicāre, nam hīc est rānārum et locustārum saltus. Sed
      peccāstī, quī spūtum citeriōrem terminum magnō intervāllō praecessistī, et
      cum in secundō saltū intermittere nōn dēbuissēs, paululum conquiēstī.
    </div>

    <div class="line-container" id="Morales.11">
      <div class="line-character">Mōrālēs</div>
      Culpam fateor, vīcistī, Mata.
    </div>

    <div class="line-container" id="Mata.12">
      <div class="line-character">Mata</div>
      Salmacida spolia sine sanguine et sūdōre.
    </div>

    <div class="line-container" id="Morales.13">
      <div class="line-character">Mōrālēs</div>
      Iam tū salī.
    </div>

    <div class="line-container" id="Mata.14">
      <div class="line-character">Mata</div>
      Nē quō graver ad victōriam impedīmentō, pallium hīc pōnō, calceōs exuō ūnā
      cum veste manicātā, pileum rēiiciō et feminicrurālium astrigmenta laxō.
    </div>

    <div class="line-container" id="Morales.15">
      <div class="line-character">Mōrālēs</div>
      Expedītior erit saltus, sī tē subūculā nūdāverīs.
    </div>

    <div class="line-container" id="Mata.16">
      <div class="line-character">Mata</div>
      Bone Deus, quam procul cingulum prōmōvī! Vērum plānē illud est, nātūram
      arte iuvārī.
    </div>

    <div class="line-container" id="Morales.17">
      <div class="line-character">Mōrālēs</div>
      Libenter cēdō, nam tū nōn salīre sed volāre mihi vīsus es, agilitātisque
      et pernīcitātis istīus tuae nōn tam fuit in causā indūmenta reiēcisse quam
      gracilitās et crēbra exercitātiō.
    </div>

    <div class="line-container" id="Mata.18">
      <div class="line-character">Mata</div>
      Obēsus tū et nātūrā pinguis dignus es quī potius cum cancrō et testūdine
      incēdās quam ut cervōs sequāris.
    </div>

    <div class="line-container" id="Morales.19">
      <div class="line-character">Mōrālēs</div>
      Parcius ista, et quoniam hoc nōn successit, aliō tentēmus saltūs genere,
      aut hastae innīxū, cum prīmīs ēlēgantī, aut sūrsum versūs, subductum ad
      pectus fūnem trānsvolantēs, uter altius pervertat, contendāmus, aut sī
      minus hoc placet, uter plūrēs amplae huius scālae gradūs ūnō saltū
      cōnscenderit, experiāmur.
    </div>

    <div class="line-container" id="Mata.20">
      <div class="line-character">Mata</div>
      Tametsī plūs īnsit in huiusmodī saltū discrīminis, nōn dētrectō.
    </div>

    <div class="line-container" id="Morales.21">
      <div class="line-character">Mōrālēs</div>
      Ēvādēs id facile pernīcitāte tuā. Edepol, bellē āctum! quī ūnō saltū
      intāctōs trānsvolāvī gradūs sex. Iam, Mata, tuae sunt partēs.
    </div>

    <div class="line-container" id="Mata.22">
      <div class="line-character">Mata</div>
      Paululum abfuit quīn octāvum conculcārem. Vīcī rūrsus spōnsiōnem. Iam, sī
      libet, aliō praemiō dēcertā.
    </div>

    <div class="line-container" id="Morales.23">
      <div class="line-character">Mōrālēs</div>
      Quīn potius nōs hinc domum recipiāmus, nam haec corporum agitātiō, utī
      trādunt medicī, nōn tam ad lassitūdinem usque, quam ad vegetātiōnem
      pertinet.
    </div>

    <div class="line-container" id="Mata.24">
      <div class="line-character">Mata</div>
      In tempore profectō, quod iam mē contentiōnis huius taedēre coeperat.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>
