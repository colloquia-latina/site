---
title: Ad Exercitia Linguae Latīnae Dialogī - Dialogus Septimus
subtitle: Mexicus exterior
type: Colloquium
author: Salazar
topic: Waking Up
difficulty: Moderate
sequence: 7
character_count: 3
permalink: /salazar/ad-exercitia-colloquia-dialogus-septimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>


        <div class="characters">
            Persōnae<br>
            Camora, Cuacus, Alfarus
        </div>

        <div class="line-container" id="Alfarus.1">
            <div class="line-character">
                Alfarus
            </div>
            Nōn apud Cuacum sed apud Lūcullum et quidem ad Apollinem prandiō exceptī sumus.
        </div>

        <div class="line-container" id="Camora.2">
            <div class="line-character">
                Camora
            </div>
            Quantō ipse id vērius dīxissēs, sī paulō postquam est prōvincia dēbellāta, adventāssēs.
        </div>

        <div class="line-container" id="Alfarus.3">
            <div class="line-character">
                Alfarus
            </div>
            Num suprā summum aliud est incrēmentum?
        </div>

        <div class="line-container" id="Cuacus.4">
            <div class="line-character">
                Cuacus
            </div>
            Nōn Sybarīticae neque Syrācūsānae splendidiōrēs fuēre cēnae.
        </div>

        <div class="line-container" id="Alfarus.5">
            <div class="line-character">
                Alfarus
            </div>
            "Ō igitur cēnae noctēsque deōrum."
        </div>

        <div class="line-container" id="Cuacus.6">
            <div class="line-character">
                Cuacus
            </div>
            Dē hīs plūs satis. Iam exeāmus. Nam et ā merīdiē sonuit secunda et videnda multa supersunt Alfarō.
        </div>

        <div class="line-container" id="Alfarus.7">
            <div class="line-character">
                Alfarus
            </div>
            Optimē monēs. Ēgrediāmur. Tamen, sī placet, eā parte quae amoeniōrēs habeat sēcessūs quibus plūrimum optima
            quaeque urbs commendārī solet.
        </div>

        <div class="line-container" id="Camora.8">
            <div class="line-character">
                Camora
            </div>
            Ita fīet. Nam Chapultepecum usque iuxtā aquae ductum obiter multa cōnsīderantēs iter faciēmus.
        </div>

        <div class="line-container" id="Cuacus.9">
            <div class="line-character">
                Cuacus
            </div>
            Iam omnia dīligenter observā nōn hāc posteā reditūrus.
        </div>

        <div class="line-container" id="Alfarus.10">
            <div class="line-character">
                Alfarus
            </div>
            Quā igitur?
        </div>

        <div class="line-container" id="Camora.11">
            <div class="line-character">
                Camora
            </div>
            Ālia nōn minus grāta via. Hūc usque ā fonte indīviduā paene dēfluit aqua sed mox, utī vidēs, in partēs trēs
            distribuitur et rēcta neutiquam exigua prōfluēns.
        </div>

        <div class="line-container" id="Alfarus.12">
            <div class="line-character">
                Alfarus
            </div>
            Hodiē mane, nī fallor, istāc dēambulāvimus.
        </div>

        <div class="line-container" id="Camora.13">
            <div class="line-character">
                Camora
            </div>
            Vēra praedicās. Nunc vidē quanta sit strātae viae huius amplitūdō ita ut aquae ductū per medium secāta
            utravis pars contrāriōs capere currūs possit.
        </div>

        <div class="line-container" id="Alfarus.14">
            <div class="line-character">
                Alfarus
            </div>
            Nōn adeō celebris fuit Appia, cuius prō Milōne honōrificam Cicerō multīs locīs mentiōnem facit. Tolliturque
            intervāllō iūstō ab agrīs nē hibernīs imbribus ūnā cum ipsīs mundētur. Ad dexteram posita sunt duo templa
            nōn parvō spatiō ad invicem distantia. Ad sinistram Indōrum est mercātus et quidem mercibus et hominibus
            refertissimus.
        </div>

        <div class="line-container" id="Cuacus.15">
            <div class="line-character">
                Cuacus
            </div>
            Postrēmum Fanum Sānctō Hippolytō sacrum quotannīs eius diē magnā cum pompā et celebritāte ab urbe tōtā
            frequentātur quod eō diē ā Cortesiō et eius commīlitōnibus Mexicus expugnāta fuerit. Vēxillum in eā pompā
            ūnus ex Curiae et urbis senātōribus eques et armātus dēfert praeeunte magnā cīvium obequitantium turbā tantī
            triumphī ut posterīs memoria refricētur et Hippolytō grātia habeātur quod in expugnātiōne Hispānīs adiūmentō
            fuerit. Ā cuius templō Indōrum emporium, quia in cōnspectū est, nōmen accēpit. Sequuntur statim quī viae
            subiectī sunt agrī compāscuī perpetuā viriditāte grātissimī et multīs pecorum mīllibus satīs.
        </div>

        <div class="line-container" id="Alfarus.16">
            <div class="line-character">
                Alfarus
            </div>
            Quam sunt spatiōsī et amoenī, quamque oculōs reficiunt et animum exhilarant.
        </div>

        <div class="line-container" id="Cuacus.17">
            <div class="line-character">
                Cuacus
            </div>
            Plānitiēs illa, quae est inter praedia urbāna, locus est in quō equitēs quī agilitāte et obequitandī perītiā
            cēterōs omnēs reliquārum prōvinciārum longē superant. Ad Troiānōrum lūdum exercentur. Et fictam pugnam cum
            sēriō rēs poposcerit, strēnuī sint meditantur. Potredērō appellant nostrī quod etiam ibīdem pullī equī sīve
            equīnī assessōribus domantur. Nam potrear verbum Hispānum est idem quod Latīnē iūniōrem equum currendī et
            pārendī frēnō expertem ac rudem sīc fōrmāre et docēre agitandō ut quod dīxit Horātius, ‘equō frēnātō sit
            auris in ōre.’
        </div>

        <div class="line-container" id="Alfarus.18">
            <div class="line-character">
                Alfarus
            </div>
            Deus optimē, quam magna, quamque magnifica strūctūra et quam multa ab utrāque strātae viae parte surgunt
            urbāna praedia in maximīs et amoenissimīs hortīs ex aquae ductū per canālēs irrigātīs. Quod est in Hispāniā
            spectāculum, quod, cum hōc aut aequārī, aut comparārī possit, ad amplissimās aedēs hās via secātur in duās
            aliās, ambās quidem umbrōsās.
        </div>

        <div class="line-container" id="Camora.19">
            <div class="line-character">
                Camora
            </div>
            Altera ad Tacubam, altera ā Chapultepecum dūcit et huius tam magnificae domūs dominus est Cortesius.
        </div>

        <div class="line-container" id="Alfarus.20">
            <div class="line-character">
                Alfarus
            </div>
            Nihil sānē vir hērōicus aedificāvit quod nōn animī eius magnitūdinem posterīs quam testātissimam faceret.
            Aquae tamen tubus sīve eurīpus quō aqua dērīvātur in urbem opere camerātō apertīs īnsuper per intervālla
            fenestrīs ut ventus et sōl āmittantur contēctus hāctenus fuit iamque hinc ad fontem usque dētēctus et
            subdiālis dūrat.
        </div>

        <div class="line-container" id="Camora.21">
            <div class="line-character">
                Camora
            </div>
            Id ita factum est duplicī ex causā et quod hāc minus sit turbae et quod defēcātior ventō et sōle ferientibus
            intrā fornicem aqua dūcitur.
        </div>

        <div class="line-container" id="Alfarus.22">
            <div class="line-character">
                Alfarus
            </div>
            Prūdenter iūdicās sed iam rūrsus ab utrāque viae parte compāscuī agrī sē quam lātissimē aperiunt et
            diffundunt armentīs multīs hinc inde pāscentibus refertī. Oppositī sunt collēs ferācissimī segetibus et
            silvīs placidissimī in quibus cōnspiciendīs oculī nōn sine voluptāte conquiēscunt.
        </div>

        <div class="line-container" id="Cuacus.23">
            <div class="line-character">
                Cuacus
            </div>
            Versus Cuiacānum via strāta plānitie et agrōrum amoenitāte nōbilis excurrit. Hoc est nemus et in ipsō fōns
            ex quō in eurīpum aqua īnfluit propeque fontem surgit, ut vidēs, altitūdine magnā prōmunturium ā quō
            perspicuus est in Mexicum prōspectus.
        </div>

        <div class="line-container" id="Alfarus.24">
            <div class="line-character">
                Alfarus
            </div>
            Quōrsum tamen circumquāque altīs adeō mūrīs sēptum est nemus neque ad ipsum, nisi perpaucīs aditus patet.
        </div>

        <div class="line-container" id="Cuacus.25">
            <div class="line-character">
                Cuacus
            </div>
            Nē et fōns conturbētur cōnfluentibus Indīs et dāmae, cervī, cunīculī et lepōrēs quibus abundat vēnātōribus
            īnsequentibus aut interimantur, aut fugiant.
        </div>

        <div class="line-container" id="Alfarus.26">
            <div class="line-character">
                Alfarus
            </div>
            Quod est lemma super līmināribus iānuae lapidibus sculptum?
        </div>

        <div class="line-container" id="Camora.27">
            <div class="line-character">
                Camora
            </div>
            "Nemus aedificiō et amoenitāte pulchrum dēliciās populī Ludovicus Velascus, huius prōvinciae prōrēx Caesarī
            suō cōnsecrat."
        </div>

        <div class="line-container" id="Alfarus.28">
            <div class="line-character">
                Alfarus
            </div>
            Sapit antīquitātem et quod ipsum commendat vērum est. Ecquis tamen fuit auctor?
        </div>

        <div class="line-container" id="Cuacus.29">
            <div class="line-character">
                Cuacus
            </div>
            Sīcuti accēpī, Cervantēs Salazārus, īnstitūtor noster quī quantum cōnsequī potest dat operam ut adolēscentēs
            Mexicānī disertī fācundīque ēvādant et clarrissīma prōvincia nostra scriptōrum inopiā quibus hāctenus caruit
            nōn sit inobscūrō.
        </div>

        <div class="line-container" id="Alfarus.30">
            <div class="line-character">
                Alfarus
            </div>
            Plūrimum certē ipsī dēbētis quī vōs, quod est omnium maximum, ā mortālitāte et interitū vindicāre cōnētur.
        </div>

        <div class="line-container" id="Camora.31">
            <div class="line-character">
                Camora
            </div>
            Prōcērīs et patulīs arboribus ad fontem introitus opācus est ūnaque duntaxat ad ipsam aquam iānua patet ac
            nē lapidēs et saxa immunditiēs ac sordēs in fontem ex prōmunturiō quod proximum est relābantur ēditīs
            parietibus circumscrībitur. Iam ingredere et in podiō sēde cūnctā melius contemplātūrus.
        </div>

        <div class="line-container" id="Alfarus.32">
            <div class="line-character">
                Alfarus
            </div>
            Nihil unquam etsī multa vīdī, perinde vīsū dignum quam hunc fontem vīdī. In ipsō namque ingressū continuō et
            oculōs et animum mīrā quādam et prope incrēdibilī voluptāte pāvit, recreāvit et refēcit. Quam est magna et
            lātē diffūsa fontis amplitūdō, quanta eiusdem altitūdō ut multīs locīs sōlum dēsit plānē et capere et
            sustinēre onerāriam nāvim potest. Adde aspectū quam sit aqua trānslūcida ut hinc facile possīs in tantā
            profunditāte scrūpulōs īnspicere. Pōtū nōn est minus suāvis.
        </div>

        <div class="line-container" id="Camora.33">
            <div class="line-character">
                Camora
            </div>
            Mīlle trahit variōs feriente sōle et inumbrantibus arboribus colōrēs ac quoniam nōn eadem est ubīque aquae
            altitūdō lūcente sōle multae mīraeque intus speciēs rērum eduntur, quibus magis quam īrīs variātur.
        </div>

        <div class="line-container" id="Cuacus.34">
            <div class="line-character">
                Cuacus
            </div>
            Sedīlibus ex lapide et calce ad parietēs undequāque ambītur ā fontis quam margine ad ipsa usque spatia aequa
            interiacent, per quae bīnī aut ternī hominēs dēambulāre possint.
        </div>

        <div class="line-container" id="Alfarus.35">
            <div class="line-character">
                Alfarus
            </div>
            Illud ut congruat optima nāvigātiō iuxtā terram et optima deambulātiō iuxtā mare occidentem versus aut prope
            prīmum porticus est ex marmore nōn procul ā fontis margine. Deinde suprā ipsum incumbit sōlārium cubiculīs
            ēlegantissimīs contiguum ex quibus in fontem suāvissimus est cōnspectus. Dēnique sīc et nātūrā et arte fōns
            commendātur ut neque Cabūra, neque Cissūsa, neque Aganippē, aut Clītorius, fontēs scrīptōrum testimōniīs
            celeberrimī, cum ipsō, modo aquae magnitūdinem et ūtilitātem, modo perspicuitātem et positum cōnsīderēs,
            cōnferrī possint.
        </div>

        <div class="line-container" id="Camora.36">
            <div class="line-character">
                Camora
            </div>
            Sī optima est aqua quae fit āerī perquam simillima quaeque calefiat et refrīgerētur celerius quae dēcocta
            vāsis crustās nōn relinquunt, quae legūmina citius percoquit et dēmum quae levior est ut sentīre videntur
            Avicennās et Hippocratēs nūlla praestantior hāc nostrā.
        </div>

        <div class="line-container" id="Alfarus.37">
            <div class="line-character">
                Alfarus
            </div>
            Plīnius ad statērae iūdicium perrārō aliquam dīcit leviōrem invenīrī; fontānam tamen aquam, quālīs haec
            vestra est, cēterīs salūbriōrem et maximē terrae līberae Avicennās testātur. Laudātur ea maximē quae nūllum
            sapōrem odōremve ad cibōs condiendōs habeat.
        </div>

        <div class="line-container" id="Cuacus.38">
            <div class="line-character">
                Cuacus
            </div>
            Quae sine colōre sit etiam laude suā nōn caret.
        </div>

        <div class="line-container" id="Alfarus.39">
            <div class="line-character">
                Alfarus
            </div>
            Quā est ad promotōrium ascēnsus nam dūdum est quod animum prūrit Mexicum tōtam oculīs expositam cōnspicere.
        </div>

        <div class="line-container" id="Camora.40">
            <div class="line-character">
                Camora
            </div>
            Hāc ascendāmus equitēs, nam peditēs dēlassābimur.
        </div>

        <div class="line-container" id="Alfarus.41">
            <div class="line-character">
                Alfarus
            </div>
            Quīn immō, sī vidētur pedibus cōnscendāmus sessūrī cum libuerit nam dēscēnsus sī equīs vehāmur nōn perinde
            tūtus erit.
        </div>

        <div class="line-container" id="Cuacus.42">
            <div class="line-character">
                Cuacus
            </div>
            Cōnsulis prūdenter, trādāmus igitur servīs pēnulās, expedītiōrēs ut ad acclīvia sīmus.
        </div>

        <div class="line-container" id="Alfarus.43">
            <div class="line-character">
                Alfarus
            </div>
            Quōrsum tam lātī et amplī gradūs ad monticulī summitātem quī ferē ipsum tōtum ambiunt?
        </div>

        <div class="line-container" id="Camora.44">
            <div class="line-character">
                Camora
            </div>
            In hīs ceu in hortīs Moctezuma arborēs cōnseruerat ad eundemque modum in percursū et dēscēnsū alibī multōs
            id genus vidēbis hortōs. Nam ā clīvibus magis quam plānīs Indī gaudēbant.
        </div>

        <div class="line-container" id="Alfarus.45">
            <div class="line-character">
                Alfarus
            </div>
            Pēnsilēs ut videō struere voluērunt.
        </div>

        <div class="line-container" id="Camora.46">
            <div class="line-character">
                Camora
            </div>
            Propemodum.
        </div>

        <div class="line-container" id="Alfarus.47">
            <div class="line-character">
                Alfarus
            </div>
            Quam fastīgiātur ad aediculam usque prōmunturium.
        </div>

        <div class="line-container" id="Cuacus.48">
            <div class="line-character">
                Cuacus
            </div>
            Ita opportuit ut quae sunt subiecta oculōs latēre nequeant. Sciās tamen quod et cognitū nōn minus dignum est
            monticulō hoc sublīmiōrā manū factā prōmunturia assurgere quōrum ad hōc temporis extant aliquot ad eōrum
            fastīgia quae in plānitiē dēsinēbant, per scālās lapideās ascēnsus erat suprā quem nōn secus quam in macellō
            pecora hominēs fēminaque īdōlīs sacrificātī prō hostiīs ēvulsīs prīmum cordibus offerēbantur idque nōn
            singulīs annīs modo sed prope singulīs mēnsibus celebre fuit. Quō sacrificiī genere quod vix fidem capiat
            innumera hominum mīllia periēre.
        </div>

        <div class="line-container" id="Alfarus.49">
            <div class="line-character">
                Alfarus
            </div>
            Ō modo beātissimōs Hispānōrum adventū Indōs quī ex summā illā miseriā ad praesentem fēlīcitātem et ex
            prīstinā servitūte ad hanc vēram lībertātem trānslātī sunt, Ō mīlliēs etiam fortūnātum Caesarem cuius aetāte
            et auspiciīs novus orbis antehāc incompertus innumerā diīs falsīs tantā cum perniciē et strāge obsequium
            praestantium hominum multitūdine pullulāns et dēbellātus et ad Chrīstiānam religiōnem conversus fuerit.
        </div>

        <div class="line-container" id="Camora.50">
            <div class="line-character">
                Camora
            </div>
            Iam circumspice et undequāque patentem Mexicum contemplāre.
        </div>

        <div class="line-container" id="Alfarus.51">
            <div class="line-character">
                Alfarus
            </div>
            Ō Deum immortālem! Quam bellum, quam grātum et oculīs et animō, quantāque varietāte iūcundum sē hinc
            spectāculum exhibet ut summā cum ratiōne affirmāre ausim urbem utrumque hōc locō circumscrīptum et
            circumductum esse et quod dē homine Graecī trādunt microcosmōn, id est, parvum mundum ipsum appellantēs,
            idem dē Mexicō dīcī posse. Locō plānō et lātissimō tōta posita est et omnis undequāque vīsuī obiecta
            Hispānōrum aedificia superba et sublīmia et quae magnam sōlī partem occupant altissimīs turribus ē
            surgentibus templīs praestantissima Indōrum domicilia suburbiōrum locō cōnfūsa et minimē ōrdine distribūta
            equitibus magnifica strūctūra nōn minus praestantia fāmā ēmergunt undequāque continent et claudunt ad eamque
            amplitūdinem et Hispānōrum et Indōrum habitātiō sē explicat et extendit ut circuī nūllīs mūrīs queat.
            Ambītur deinde montibus collibus et iugīs nōn pariter dēclīvibus quōrum quīdam silvīs horridī et māteriae
            abundantēs aliī ferendīs segetibus prōdūcendīsque frūctibus ferācissimī sunt in omnibus praeda rūstica
            appārent multa urbem et circumadiacentēs agrōs mīrum in modum.
        </div>

        <div class="line-container" id="Camora.52">
            <div class="line-character">
                Camora
            </div>
            Ā collibus ad cīvitātem, quod etiam plūs ipsam commendat, interiacentēs agrī irriguīs aquīs, fossīs,
            flūminibus et fontibus rigātī undique per trīgintā et eō amplius mīlliāria patent in quibus Indōrum maxima
            oppida, quālia sunt Tezcūcus, Tlacuba, Tepeaquilla, Escapuzalcus, Cuiacānus, Istapalapa et alia multa posita
            sunt, quōrum alibicantia sunt illa quae Mexicum prōspīcant templa.
        </div>

        <div class="line-container" id="Cuacus.53">
            <div class="line-character">
                Cuacus
            </div>
            Ex agrīs quī proximē urbem accēdunt, quīdam compāscuī sunt, pecoribus, iūmentīs et armentīs herbam multam
            ferentēs; aliī secundī frūgiferārum arborum et omnis cultūrae sīc patientēs ut praeter vītēs quaecunque
            seruntur incrēdibile cum faenore auctā ferant. In hīs et rūstica et urbāna praedia singula tantā ēlegantiā
            et ferācitāte ut animōs pariter reficiant et familiās abundē satis alant.
        </div>

        <div class="line-container" id="Alfarus.54">
            <div class="line-character">
                Alfarus
            </div>
            Nē quid dēesset quō spectāculum foret omnium grātissimum piscōsissima, ut intelligō, palus ex montium
            rādīcibus ab oriente versus merīdiem et occidentem longē lātēque patēns diffunditur. Indica nāvigiola cum
            rētibus ad capiendōs piscēs multa ferent in eā prōmunturia duo inter orientem et merīdiem ambitū et
            altitūdine praestantissima nāscuntur.
        </div>

        <div class="line-container" id="Camora.55">
            <div class="line-character">
                Camora
            </div>
            In alterō quod propius accēdit ad orientem fōns est perpetuō calidus, perpulchrō et eōdem camerātō aedificiō
            contēctus, salūbre īnfirmīs balneum. In alterō quod ad merīdiem vergit, lepōrum, cunīculōrum, cervōrum et
            agrestium ānserum mīra est cōpia. Assurgunt in ipsō, quō sit commendātius, marchiōnis Cortesiī aedēs
            praestantissimae.
        </div>

        <div class="line-container" id="Cuacus.56">
            <div class="line-character">
                Cuacus
            </div>
            Cēterum, quod vērē mūnit et proinde urbem nōbilitat, animadverte ut ambiente et campōs alluente palūde,
            Mexicus difficilem habet oppugnātiōnem, nam ad ipsum nisi per viās strātās quae multae amplissimae et ab
            adiacentibus campīs ēlātae sunt ingressūs neutiquam patet, cum campī, quī ad ipsās pertinent, fossīs multīs
            dīvidantur et hībernō tempore tōtī paene sīc inundentur, ut nōn palūdis sed maris speciem praebeant. Prope
            plērāsque viās quae aditum ad urbem praestant fossae seu rīvulī ex magnīs flūminibus in urbem longissimē
            dērīvantur. Ēgressīque palūdem intrant. Unde fit ut nec saeviente Canīculā ab integritāte suā discēdat.
        </div>

        <div class="line-container" id="Alfarus.57">
            <div class="line-character">
                Alfarus
            </div>
            Montēs et iuga sunt quī incolant?
        </div>

        <div class="line-container" id="Camora.58">
            <div class="line-character">
                Camora
            </div>
            Indī quam plūrimī inter quōs sunt vīllae Hispānōrum multae, estancias appellant Mexicānī, plēraeque sīc
            ferācēs ut et pecora nūtriant et trīticum aliaque sēmina abundē ferant. Rūra locīs īnferiōribus irriguīs
            aquīs coluntur et opīma fīunt. Nōstī plēraque, Alfare. Iam dēscendāmus aliā viā Mexicum reversūrī.
        </div>

        <div class="line-container" id="Alfarus.59">
            <div class="line-character">
                Alfarus
            </div>
            Rēctē monēs. Quod tamen cognōscendum mihi suprēmum et ultimum restat, dum aliō iter facimus dē Novae
            Hispāniae, cuius prīmātum tenet Mexicus, temperiē et ingeniō dēque Indōrum mōribus et vītā, quandō locus
            est, nisi aliud vultis, mē docēte.
        </div>

        <div class="line-container" id="Cuacus.60">
            <div class="line-character">
                Cuacus
            </div>
            Experiēris nōs in omnibus obsequentēs hācque incēdentēs viā, quae rēcta Mexicum vergit, pauca (nam multa quī
            poterimus?) dē Novā Hispāniā et eius incolīs colloquēmur ac prīmum dē solō et caelō. Est igitur Nova
            Hispānia ex sententiā Ioannōtī Duranī magnae Hispāniae pars. Certā figūrā caret, nam neque quadrāta, neque
            quadrangulāris, neque triangulāris, neque rotunda longior tamen quam lātior est. Quod in longitūdine ā Portū
            Nātīvitātis ad Soconuscum ducentis et vīgintī leucīs et ā septentriōne per Cacatēcās ad flūmen Cupilcī
            centum et quinquāgintā pateat, lātitūdinis vērō ab amne Palmārum ad mare Merīdiānum id habet ut centum et
            sexāgintā leucīs paulō minus terminētur. Deinde paulātim ad eam angustiam praestringitur et coartātur ut ad
            Guazaqualcum per quadrāgintā duntaxat leucās prōtendātur ā septentriōne prōvincia Guachachilum terminātur.
            Ad merīdiem marī ulteriōris Ōceanī alluitur. Orientāleque eius lītus marī Novae Hispāniae clauditur et ab
            Oriente Guatemala prōvincia continētur, eiusdem occidentem partem Compostellae rēgnum fīnit. Ac praeter
            cēterās prōvinciās, quās in sē Nova Hispānia continet, Taxcala praecipuē, Mechuācane et Guaxāca clārior est,
            multīs locīs montuōsa sed nōn infrūgifera, cēterīs plānitiē maximā, perennibus fontibus et flūminibus nōn
            tamen maximīs frequēns est. Populōsa valdē aurō et argentō aliīsque metallīs dītissima bonam solī partem
            otiōsam et incultam habet, quod Indī terrae multum occupent et parum colant, īdem irriguīs aquīs plūrimum
            ūtuntur. In ūniversum sōlum est ferācissimum et, quod multīs suīs partibus messem longē auctissimam mittat
            quodque vix fīet ūllī crēdibile ad Angelōrum cīvitātem centēnā segete redundet tōtō indifferenter annō ita
            ut hīc frūmentum pullulet proximē aliud paulō ante satum spīcās prōdūcat, alibī aliud quod iūstō tempore
            praecessit reliquum mātūrum et falcī opportūnum sit. Indīcīs pariter et Hispānīs frūctibus abundat etiamsī
            vīnī et oleī sterilis lāna, gossypium, coccō, saccharō, melle, pecoribus et armentīs ex quibus coria multa
            trānsvehuntur in Hispāniam plūs satis fertilis. Omnis generis vēnātiōnis sīc affluit ut nōn aucupantibus et
            vēnantibus aquilae, ardeae, albardeolae , ānserēs silvestrēs et in quadrupedius lepōrēs, cunīculīs, dāmae,
            cervī, ursī, leōnēs et tigrēs sē passim offerant, nam silvīs et nemoribus tōta ferē regiō amoena est. Ac, nē
            plūra dīcam, quod dē Asiā scrīpsit Cicerō, dē Novā Hispāniā scrīptum putātō. Nam, ut ille dīxit, et ūbertātē
            agrōrum, et varietāte fructuum, et magnitūdine pāstiōnis, et multitūdine eārum rērum quae exportantur facile
            omnibus terrīs antecellit. Digna dēnique quae ūnā cum Fortūnātīs Īnsulīs ob aeris mīram temperiem caelīque
            clēmentiam fortūnāta appellētur. Quae etsī calidior alibī, alibī frīgidior sit, modum tamen numquam excēdit.
            Mexicus vērō ea est temperiē et quaecumque ipsī adiacent oppida ut ex aequō hieme vereque eādem veste et
            eōdem cubiculō ūtī possīs, ad Mechacanēnsem prōvinciam palūdēs habet et magnitūdinis et altitūdinis rārae in
            quibus nōn secus quam in Ōceanō tempestātēs oboriantur praeter fidem piscōsae sunt. In tōtō, praeter cētera,
            Novae Hispāniae solō equī nāscuntur generōsissimī, pernīcitātis mīrae et quī numquam paene aut cursū aut
            gradiendō dēfatīgentur, in summā ēlegantiōrēs quam sint in Hispāniā. Ūnum tamen ad integram prōvinciae
            fēlīcitātem deest.
        </div>

        <div class="line-container" id="Alfarus.61">
            <div class="line-character">
                Alfarus
            </div>
            Ecquid nam vīnum et oleum sōlum dēsīderō?
        </div>

        <div class="line-container" id="Camora.62">
            <div class="line-character">
                Camora
            </div>
            Ut scīlicet Flōrida ad quam per mare facilis et brevissima nāvigātiō, terrā vērō neque longum, neque
            difficile iter est ab Hispānīs dēbellārētur dominumque Caesarem agnōsceret.
        </div>

        <div class="line-container" id="Alfarus.63">
            <div class="line-character">
                Alfarus
            </div>
            Quid eā ex rē prōvinciā vestrā commodī et ēmolumentī caperet?
        </div>

        <div class="line-container" id="Camora.64">
            <div class="line-character">
                Camora
            </div>
            Plūrimum. Nam, quaecumque habet vetus Hispānia in orbe alterō posita, ex quā in nostram tantō tempore et
            tantā cum difficultāte mercēs importantur, ea omnia abundantius multō quae nōbīs cōnfīnīs Flōrida praebēret.
        </div>

        <div class="line-container" id="Alfarus.65">
            <div class="line-character">
                Alfarus
            </div>
            Fīet id, spērō, aliquandō.
        </div>

        <div class="line-container" id="Camora.66">
            <div class="line-character">
                Camora
            </div>
            Fīet, cum prīmum vīsum fuerit Caesarī, quī numquam solet magna sine magnō etiam cōnsiliō aggredī. Cētera
            vērō, quae ad caelum sōlumque Novae Hispāniae pertinent, quoniam nōn nisi multīs explicārī possunt, lātius
            ac melius ex novī huius orbis geōgraphiā, quae auctōre Ioannōtē Durānō, virō eā in rē absolūtissimō,
            brevissimē prōdībit in lūcem intelligēs et cognōscēs. Dē mōribus autem et īnstitūtīs Indōrum, quantum
            temporis angustia patiētur. Nam et advesperāscit, et prope est cīvitās. Cuacus, quī tam diū tacuit et
            dīligēns est rērum indāgātor, ut semper facit, et ēleganter, et vērē disseret.
        </div>

        <div class="line-container" id="Alfarus.67">
            <div class="line-character">
                Alfarus
            </div>
            Id tē rogō, Cuace, faciās.
        </div>

        <div class="line-container" id="Cuacus.68">
            <div class="line-character">
                Cuacus
            </div>
            Ōtiōsus vīveret omnium maximē cūrābant prīncipēs, intelligentēs nīmīrum nōn posse nōn male agere quī ōtiōsus
            fuerit. Magnātum et rēgum superba nimium palātia plēbis contrā dēpressa et humilia erant domicilia, plēraque
            ex crūdīs lateribus, ut nunc procul inter sē posita et absque ūllā seriē; metū magis quam amōre eōs pārēre
            dīxit saepe Mocteczuma, quod esse vērum experientia dēclārat. Iūmentōrum nūllus illīs ūsus fuit; humerīs ac
            tergō ex plēbe virī fēminaeque ā capite pendentia pondera dēferēbant, quō in ūsū ā tenerīs assuēvēre, uxōrēs
            habēbant quās possent alere sed in ipsīs ūnam praecipuam ex quā velutī ex iūstīs nūptiīs līberī lēgitimī et
            hērēdēs nāscēbantur; calidissimīs pīpēre quōdam, quod axī dīcitur, conditīs cibīs vēscēbantur. Vīnum ipsīs,
            quod vehementius quam nostrum inēbriat ex rādīcibus magueī fuit quō ēpōtō mente captī nefanda quaeque
            tentābant. Pedibus pugnābant. Nam equōs numquam vīdērunt ratīque sunt, cum prīmum Hispānōs cōnspexēre, ut
            sedērent, ita nātōs esse cibōsque posteā eōsdem quōs īnsidentibus, equīs porrigēbant prō ēnsibus macanīs ex
            lignō gladiīs utrinque ad cuspidem īnsertīs novāculīs ūtēbantur, clipeīs sē prōtegentēs ictūs excipiēbant,
            nūdī dēcertābant, monticulīs, aut nātīvīs aut manū fāctīs prō arcibus et castellīs sē adversus hostēs
            mūniēbant, in bellō mōrī magnificum dūcentēs. Litterārum locō animālium figūrās papȳrīs quibusdam exarātās
            Aegyptiōs imitātī ad absentēs missitābant. Apertō capite sine calceīs et nūdātīs tībiīs, nisi prīmāriī virī
            forent, cūnctī incēdēbant quō minus autem, quemadmodum coepī in reliquīs, pergam quae sermōnem dirimit nox
            impedit. Quārē dabis veniam potius temporis brevitātī quam animō in tē meō et quae sunt alia, dum expectās.
            In crāstinum cum Camorā fēlīx abī. Nam istāc mihi domum eundum est.
        </div>

        <div class="line-container" id="Alfarus.69">
            <div class="line-character">
                Alfarus
            </div>
            Bene igitur valē.
        </div>

        <div class="postscriptum">
            Conclūsiō
            Alfōnsus Gumecius Alfārus, Franciscī Salazārī discipulus lēctōrī S.
            <br>
            Damnābit aliquis, sciō, candide lēctor, praeceptōrem minimē paenitendum Cervantem Salazārum quod aut nōn
            ēlegantiōribus charactēribus, aut corrēctiōrī orthographiā, ampliōrīque fōrmā hoc summum opus ēvulgārī
            passūs fuerit. Cūr culpam omnīnō dēprecēmur, nōn invēnī, cum pūrgātius prōdīre in medium potuisset, eandem
            cōnfitērī prōrsus, quum ēlevārī possit in hūmānum etiam exīstimō. Nōverit igitur quīcunque mordēre voluerit
            meliōrēs charactērēs nōn fuisse datōs et Cervantem Salazārum theologicīs studiīs, quibus modo incumbit et
            trādenda Rhētorica cuius est professor scrībendīsque aliīs multō graviōribus operibus distractum
            chalcographicam officīnam numquam fuisse ingressum. Dictantem plēraque successīvīs hōrīs quae ad Vivem
            reperiēs addita. Quae cum praeter opīniōnem crēscerent iūstō crassius factum est volūmen, respōnsum est ad
            omnia et quidem vērē, ita mē Deus amet, tū, iam quī hāctenus īnstitūtōrem culpāstī, ūnā mēcum in posterum
            dēfende. Nam quī idem quod ipse subscrīpsī afferant sunt eius discipulī et quī cum eō familiāriter ēgerunt.
            Sunt autem plūrimī et quidem locuplētissimī testēs. Bene valē.
            <br>
            Franciscus Cervantēs dē Salazar. Ad Exercitia Linguae Latīnae Dialogī. Ed. Juan Pablos. ??. ??. 1554.
        </div>
</body>