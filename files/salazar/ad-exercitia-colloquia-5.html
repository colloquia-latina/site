---
title: Ad Exercitia Linguae Latīnae Dialogī - Dialogus Quintus
subtitle: Acadēmia Mexicāna
type: Colloquium
author: Salazar
collection: Ad Exercitia Colloquia
topic: Waking Up
difficulty: Moderate
sequence: 5
character_count: 3
permalink: /salazar/ad-exercitia-colloquia-dialogus-quintus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="characters">
      Persōnae<br />
      Mesa, Guterrius, Vīlicus
    </div>
    <div class="line-container" id="Mesa.1">
      <div class="line-character">Mesa</div>
      Gaudeō sānē tē in hanc regiōnem adventāsse, quem accipiō et in multīs
      Hispāniae gymnasiīs versātum et, quemadmodum rē ipsā manifēstās, novārum
      rērum cupidum, ut cum tē docuerō quae nōn vīdistī, ēdiscam quae nōsse
      volō.
    </div>

    <div class="line-container" id="Guterrius.2">
      <div class="line-character">Guterrius</div>
      Nihil hominī tam nātūrāle, vel Aristotele teste, quam sponte ferrī et rapī
      in sapientiae cognitiōnem, quae cum multārum et maximārum rērum nōtitia
      sit, varietāte dēlectat, quā etiam gaudet nātūra, quae per mōmenta nimium
      inter sē dīversa generat, grāta ideō semper mortālibus. Ac ut oculī
      dīversārum rērum aspectū dētinentur, ita semper animus in novā et nusquam
      vīsā intendit, ubīque suī similium taediō affectus. Haec eō spectant
      omnia, ut scīlicet intelligās nōn mē quaestus, quod plērīque faciunt, sed
      incompertā videndī grātiā, tam magnum tantō cum perīculō ōceanum
      nāvigāsse.
    </div>

    <div class="line-container" id="Mesa.3">
      <div class="line-character">Mesa</div>
      Trahit sua quemque voluptās, utque tū hōc studiō, sīc aliī aliīs dūcuntur,
      vērum hoc tuum magis placet.
    </div>

    <div class="line-container" id="Guterrius.4">
      <div class="line-character">Guterrius</div>
      Sīc rēs habet, sed docē, rogō, quod ex aliō scīre nōluī: quae sit haec
      domus, quae alterō membrō, tot ac tantīs suprā subterque factīs fenestrīs
      forum, et faciē pūblicam viam respicit, in quam bīnī modo, modo ternī,
      nunc turmātim, velutī magistrum officiī grātiā assectantēs in palliīs
      oblongīs et quadrātīs pileīs ad aurēs usque dēmissīs, iuvenēs
      ingrediuntur.
    </div>

    <div class="line-container" id="Mesa.5">
      <div class="line-character">Mesa</div>
      Acadēmia est et fōrmātōrium adulēscentium; quī ingrediuntur sunt
      scholasticī Minervae et Mūsārum amātōrēs.
    </div>

    <div class="line-container" id="Guterrius.6">
      <div class="line-character">Guterrius</div>
      Locus est ūllus sapientiae, ubi imperium tenet cupiditās?
    </div>

    <div class="line-container" id="Mesa.7">
      <div class="line-character">Mesa</div>
      Vīcit, quae est potior et fortior.
    </div>

    <div class="line-container" id="Guterrius.8">
      <div class="line-character">Guterrius</div>
      Apud eōs, quī dē rēbus sīc iūdicant, ut tālem quamquam extiment, quālis
      ipsa est, neque vīlia prō speciōsīs, neque speciōsa prō vīlibus sūmentēs.
    </div>

    <div class="line-container" id="Mesa.9">
      <div class="line-character">Mesa</div>
      Et hōs prīncipiō dēbellāvit ditiōnisque suae fēcit sapientia, aliōquī enim
      praeposterē dē rēbus omnibus iūdicium facerent.
    </div>

    <div class="line-container" id="Guterrius.10">
      <div class="line-character">Guterrius</div>
      Obtinuistī. Iam, quaesō, introeāmus ūnā. Amplum quidem vestibulum et
      spatiōsa satis īnferna deambulācra!
    </div>

    <div class="line-container" id="Mesa.11">
      <div class="line-character">Mesa</div>
      Tālia superna sunt.
    </div>

    <div class="line-container" id="Guterrius.12">
      <div class="line-character">Guterrius</div>
      Atrium prō frequentiā et discentium numerō satis capāx, et locī nimium ā
      sinistrō hōc latere, quārtum ut membrum dextrō nōn īnferius ērigī possit.
      Vērum, quod est potius quodque Acadēmiam vērē nōbilitat, quālēs habet
      īnstitūtōrēs?
    </div>

    <div class="line-container" id="Mesa.13">
      <div class="line-character">Mesa</div>
      Optimōs.
    </div>

    <div class="line-container" id="Guterrius.14">
      <div class="line-character">Guterrius</div>
      Nōn dē probitāte rogō, sed dē doctrīnā et docendī dexteritāte.
    </div>

    <div class="line-container" id="Mesa.15">
      <div class="line-character">Mesa</div>
      Industriōs et in omnī scientiā versātissimōs. Vīs dīcam? Minimē vulgārēs
      et quālēs paucōs habet Hispānia.
    </div>

    <div class="line-container" id="Guterrius.16">
      <div class="line-character">Guterrius</div>
      Ecquis fuit reī tantae auctor?
    </div>

    <div class="line-container" id="Mesa.17">
      <div class="line-character">Mesa</div>
      Caesar, cuius auspiciīs et ductū multa sunt ubīque terrārum praeclārē
      gesta.
    </div>

    <div class="line-container" id="Guterrius.18">
      <div class="line-character">Guterrius</div>
      Quibus immūnitātibus et prīvilēgiīs?
    </div>

    <div class="line-container" id="Mesa.19">
      <div class="line-character">Mesa</div>
      Maximīs et multīs et in omnibus ā Salmanticēnsibus nihilō dissimilibus.
    </div>

    <div class="line-container" id="Guterrius.20">
      <div class="line-character">Guterrius</div>
      Multō plūribus ac, sī fierī posset, maiōribus dignī sunt, quī et tam
      procul ā patriā docent et quī in tantā opulentiā et parentum dēliciīs
      discunt.
    </div>

    <div class="line-container" id="Mesa.21">
      <div class="line-character">Mesa</div>
      Quīn potius, quod dīcere dēbuissēs, eō utrīque honōre afficiendī sunt,
      quod novum orbem sapientiae fulgōre, ignōrantiae nebulā, quā obscūrābātur,
      prīmī omnium libērent, et Indōs in fide cultūque Deī sīc cōnfirment, ut ad
      posterōs semper firmior dērīvētur integritās.
    </div>

    <div class="line-container" id="Guterrius.22">
      <div class="line-character">Guterrius</div>
      Rēctissimē iūdicās, ut nihil suprā, sed quod aveō scīre, iam expōne quā
      mercēde, quamdiū, et quī sint tam strēnuī adulēscentium fōrmātōrēs.
    </div>

    <div class="line-container" id="Mesa.23">
      <div class="line-character">Mesa</div>
      Stīpendium nōn idem omnibus prōpōnitur, quīdam ducentīs, aliī trecentīs
      nummīs aureīs, prō disciplīnārum dignitāte et ēnārrantium ērudītiōne,
      quotannīs condūcuntur. In ūniversum tamen, pēnsitāta ipsōrum in docendō
      industria et prōvinciae cāritāte, tenue admodum pretium est. Nam, quod
      numquam nisi expertus crēdēs, quae nummō aēneō, triente aut quadrante in
      Hispāniā comparās, hīc argenteō duplō, nē dīcam triplō neutiquam
      vēndibilia reperiēs.
    </div>

    <div class="line-container" id="Guterrius.24">
      <div class="line-character">Guterrius</div>
      Habeō fidem, quī invītus perīculum fēcī, nihil tam vīle et ubīque
      expositum ēmerīs, quod nōn argenteō cōnstiterit. Nūlla est minūta pecūnia,
      ut in Hispāniā, quodque illīc argenteus, hic aureus nummus est.
    </div>

    <div class="line-container" id="Mesa.25">
      <div class="line-character">Mesa</div>
      Oportēret proptereā eō salāriō profitērī magistrōs, ut illud ūnum agerent,
      quod agunt, ad alia minimē distractī, quō sē suamque familiam mediocriter
      alere possent, fieretque inde quod in optimā quāque scholā contingat
      necesse est, ut maior esset virōrum sapientium prōventus et maiōribus
      prōfectibus, aliquandō īnstitūtōrēs futūrī, iuvenēs ēdiscerent.
    </div>

    <div class="line-container" id="Guterrius.26">
      <div class="line-character">Guterrius</div>
      Augēbit praemium Carolus, id ubi ēdoctus fuerit, facietque studiōsīs
      omnibus, quō indēfessī pergant, magnōs animōs, sī, ut audiō,
      ecclēsiasticās dignitātēs et mūnera reliqua eīs duntaxat obvenīre
      dignābitur, quī, factō prius ērudītiōnis perīculō, digniōrēs exstiterint.
    </div>

    <div class="line-container" id="Mesa.27">
      <div class="line-character">Mesa</div>
      Ita futūrum, magna spēs est. Sed iam, ut cētera quae rogās intelligās,
      sciās oportet diē tōtō, quī fēriātus nōn sit, māne ā septimā usque ad
      ūndecimam, et merīdiē ā secundā ad sextam usque hōram, continuātās habērī
      praelēctiōnēs et auctōrum ēnārrātiōnēs. Ex praeceptōribus quīdam bis,
      plērīque semel, disciplīnās trādunt.
    </div>

    <div class="line-container" id="Guterrius.28">
      <div class="line-character">Guterrius</div>
      Ita fit Salmanticae.
    </div>

    <div class="line-container" id="Mesa.29">
      <div class="line-character">Mesa</div>
      Sermōciōnālium sīve ratiōnālium scientiārum, quae ad cēterās ducātum
      praebent, trēs sunt minimē vulgārēs professōrēs.
    </div>

    <div class="line-container" id="Guterrius.30">
      <div class="line-character">Guterrius</div>
      Cēdō quī et quibus hōrīs profiteantur.
    </div>

    <div class="line-container" id="Mesa.31">
      <div class="line-character">Mesa</div>
      Ille quem vidēs inambulantem per amplum illud īnferius gymnasium, in tantā
      scholasticōrum frequentiā, magister est Bustamantius, quī mātūtīnō tempore
      ab octāvā ad nōnam et pōmerīdiānō ā secundā ad tertiam industriē pariter
      et dīligenter grammaticam profitētur, cuius est prīmārius moderātor,
      explicat auctōrēs sēdulō, labyrinthōs solvit et quae sunt potiōra doctē
      satis observat; in dialecticā et philosophiā, quārum est magister, nōn
      leviter versātus et, quia per annōs vīgintī sex indēfessus iuventūtem
      Mexicānam īnstituit, vix est ūllus, quī aut contiōnētur aut doceat, quī
      nōn eius fuerit discipulus.
    </div>

    <div class="line-container" id="Guterrius.32">
      <div class="line-character">Guterrius</div>
      Quam multōs habēbit nepōtēs, sī quī fōrmat animum, nōn minus quam quī
      corpus generat, pater est.
    </div>

    <div class="line-container" id="Mesa.33">
      <div class="line-character">Mesa</div>
      Plānē quam plūrimōs, quōs magnīs compendiīs docuit, et ad virtūtem,
      quantum tulērunt ipsōrum ingenia, fēlīciter īnstrūxit. Iam sūrsum
      ascendāmus, nam in superiōrī locō reliqua sunt audītōria. Hoc quod est ad
      dexteram ēnārrandae sacrae theologiae gymnasium dicātum est, in quō ā
      secundā ad tertiam magister Cervantēs, multīs ipsum cēterārum
      disciplīnārum candidātīs et ēloquentiae studiōsīs audientibus, quod ad
      ipsās sit ōrnāmentum, rhētoricam profitētur.
    </div>

    <div class="line-container" id="Guterrius.34">
      <div class="line-character">Guterrius</div>
      Is est, nī fallor, quem etiam Orsunēnsis Acadēmia habuit artis dīcendī
      praeceptōrem.
    </div>

    <div class="line-container" id="Mesa.35">
      <div class="line-character">Mesa</div>
      Ipsemet. In illō angulō post magnificum illud audītōrium, in quō iūs
      Pontificium et Caesareum ēnārrātur, duo sunt cubicula ampla satis, in
      quōrum prīmō Iōannēs Garsiās, presbyter et īdem artium magister,
      dialecticam magnō cōnātū et nōn minōrī prōfectū trādit idque facit in diē
      bis, vir est et lītterīs et probitāte commendandus.
    </div>

    <div class="line-container" id="Guterrius.36">
      <div class="line-character">Guterrius</div>
      Bone Deus, quantīs clāmōribus et quantā manuum iactātiōne obēsus ille
      scholasticus, cum gracilī alterō contendit. Vidē quam urgeat et īnstīget.
    </div>

    <div class="line-container" id="Mesa.37">
      <div class="line-character">Mesa</div>
      Paria facit et obsistit contrā vehementissimē alter, ambō tamen, ut videō,
      dē lānā caprīnā contendunt, cum dē rē magnā disceptāre videantur.
    </div>

    <div class="line-container" id="Guterrius.38">
      <div class="line-character">Guterrius</div>
      Quem tot Augustīniānī monachī ūnā cum aliīs presbyterīs audītūrī,
      theologicum gymnasium ingrediuntur?
    </div>

    <div class="line-container" id="Mesa.39">
      <div class="line-character">Mesa</div>
      Frātrem Alphonsum ā vērā Cruce, artium et theologiae, sī quem habet
      prōvincia nostra, magistrum doctissimum, prīmum sacrātissimae ac dīvīnae
      scientiae interpretem, variae et multiiugae ērudītiōnis hominem, in quō
      virtūs eximiā cum singulārī et admīrandā doctrīnā contendit.
    </div>

    <div class="line-container" id="Guterrius.40">
      <div class="line-character">Guterrius</div>
      Fēlīcissimum virum mihi nārrās et tantā, praeter cētera, sīcuti audiō,
      modestiā, ut omnēs admīrētur, contemnat nēminem, modicē semper dē sē
      sentiēns.
    </div>

    <div class="line-container" id="Mesa.41">
      <div class="line-character">Mesa</div>
      Canonēs sacrōs ēnārrātūrus, cathedram cōnscendit doctor Moronēs, optimē dē
      iūris perītiā meritus, audītōribus quōs habet multōs perspicuitāte grātus,
      cuius partēs in canonicō iūre interpretandō prīmae sunt.
    </div>

    <div class="line-container" id="Guterrius.42">
      <div class="line-character">Guterrius</div>
      Multī ipsum sequuntur.
    </div>

    <div class="line-container" id="Mesa.43">
      <div class="line-character">Mesa</div>
      Et quidem meritō. Ā decimā vērō ad ūndecimam usque, eōdem locō, doctor
      Arevalus Sedēnus pontificum dēcrēta sīc exāctē et absolūtē explicat et
      ēnōdat, ut quod ius perītissimī reprehendant, inveniant nihil, quae autem
      admīrentur, tamquam ab ōrāculō quōdam profecta, multa. Abundāns est in
      argūmentō sterilī, concīsus in fertilī, prōmptus in citandō, subtīlis in
      īnferendō, laqueōs intendit, eōsdem solvit, nihil quod sit in iūre magnum
      et abditum ignōrāns, ac ut semel dīcam, sōlus quī possit audītōrēs
      iūriscōnsultōs reddere.
    </div>

    <div class="line-container" id="Guterrius.44">
      <div class="line-character">Guterrius</div>
      Audīvī ipsum Salmanticae et quam dē sē maximam semper spectātiōnem
      dederat, in diēs magis ac magis auxit.
    </div>

    <div class="line-container" id="Mesa.45">
      <div class="line-character">Mesa</div>
      Ā merīdiē ā tertiā ad quārtam Iōannēs Negrēte, artium et theologiae
      magister, quī superiōrī annō Acadēmiae rēctor exstitit, theologiam
      ēnārrat, in philosophiā et mathēmaticīs ad admīrātiōnem usque versātus et,
      nē quid eī dēesset quōminus disciplīnārum encyclopaedīam absolveret,
      medicīnae nōn ignārus.
    </div>

    <div class="line-container" id="Guterrius.46">
      <div class="line-character">Guterrius</div>
      Necessārius quidem tantō gymnasiō vir.
    </div>

    <div class="line-container" id="Mesa.47">
      <div class="line-character">Mesa</div>
      Eōdem tempore, ā quārtā ad quīntam, Iūstīniānī Īnstitūtiōnēs doctor Friās
      et īdem artium magister, Graecē et Latīnē doctissimus, ingeniōsē satis
      expōnit, annōs, quod mīrābere, nōndum trīgintā quattuor trānsgressūs.
    </div>

    <div class="line-container" id="Guterrius.48">
      <div class="line-character">Guterrius</div>
      In nāscente Acadēmiā magnōs mihi et eximiōs virōs nārrās et quī in
      cōnfirmātissimā et auctā multīs et opīmīs reditibus iūre suō singulī
      mūnera sua obīre potuissent. Estne tamen alius Mexīcī grammaticus? Nam
      ūnus, etiam sī perītissimus, nesciō an possit esse satis.
    </div>

    <div class="line-container" id="Mesa.49">
      <div class="line-character">Mesa</div>
      Fuērunt antehāc Puebla, Vasquius, Tarragōna, Martīnus Ferdinandus, in
      dialecticīs et physicīs nōn vulgāriter ērudītus, et quīdam Cervantēs, in
      Graecā et Latīnā litterātūrā multōrum testimōniō versātissimus, aliīque
      multī, quī nōn īnfēlīciter īnstituērunt, sed dēstitēre, aliō vocante
      cōnsiliō. Nūper autem vēnit ex Hispāniā quīdam Didacus Diezius, quī in
      prīvātā scholā et praeceptā et auctōrēs ēmendātē nimium expōnit, ūtilior
      semper, nam audiō gnāviter ipsum litterīs incumbere, adolēscentibus
      futūrus.
    </div>

    <div class="line-container" id="Guterrius.50">
      <div class="line-character">Guterrius</div>
      Rēctē quidem, sed quis est ille tam prōcērus in veste tālārī, humerō
      clāvam argenteam gestāns?
    </div>

    <div class="line-container" id="Mesa.51">
      <div class="line-character">Mesa</div>
      Acadēmiae clavārius, quem Hispānē Bedelum dīcimus, virque, quod in eō
      mūnere satis congruit, nōn inērudītus.
    </div>

    <div class="line-container" id="Guterrius.52">
      <div class="line-character">Guterrius</div>
      Ecquid, capite dētēctō, theologō moderātōrī nūntiat?
    </div>

    <div class="line-container" id="Mesa.53">
      <div class="line-character">Mesa</div>
      Crāstinā diē, quae ex Acadēmiae lēgibus fēriāta est, eī ā labōre
      praelegendī cessandum esse.
    </div>

    <div class="line-container" id="Guterrius.54">
      <div class="line-character">Guterrius</div>
      Stata et cōnstitūta est diēs Iovis, sī diēs fēstus in hebdomadā alius nōn
      incīderit?
    </div>

    <div class="line-container" id="Mesa.55">
      <div class="line-character">Mesa</div>
      Sīc habet Acadēmiae mōs.
    </div>

    <div class="line-container" id="Guterrius.56">
      <div class="line-character">Guterrius</div>
      Quid continet papȳrus illa iānuae fīxa?
    </div>

    <div class="line-container" id="Mesa.57">
      <div class="line-character">Mesa</div>
      Physicās et theologicās assertiōnēs problēmaticās quāsdam, aliās
      affirmātīvās, negātīvās aliās, sīcuti ibīdem subscrīptum est diē tertiā,
      seu ut Acadēmicī loquuntur fēriā tertiā, hōc in theologicō audītōriō
      pūblicē dēfendendās et impugnandās.
    </div>

    <div class="line-container" id="Guterrius.58">
      <div class="line-character">Guterrius</div>
      Ācriterne impetuntur quīcumque axiōmata tūtātūrī palaestram altercātōriam
      ingrediuntur?
    </div>

    <div class="line-container" id="Mesa.59">
      <div class="line-character">Mesa</div>
      Ācerrimē et ea interprōpugnantem et impugnantem pugna committitur ad
      eumque modum manus cōnseritur, ut uterque nōn minus quam prō ārīs et focīs
      dīgladiārī videātur. Sedet sublīmis lītium compositor et quaestiōnum
      prōflīgātor, certāminis (ut ait Vīvēs) praeses et contentiōnum decrētor,
      cum epitogiō et ephestrī doctoralī īnsignī eius ōrdinis et dignitātis, ex
      magistrīs, cui secundum lēgem obtigit.
    </div>

    <div class="line-container" id="Guterrius.60">
      <div class="line-character">Guterrius</div>
      Numquid ex aequō fortiter et strēnuē, quī in arēnam dēscendunt, dēcertant
      et contendunt?
    </div>

    <div class="line-container" id="Mesa.61">
      <div class="line-character">Mesa</div>
      Minimē vērō, quīdam enim iugulum petunt et ad recantandum adigunt
      concertātōrem, aliī idem cōnantur, sed nōn assequuntur, nōnnūllī gladiō
      adoriuntur plumbeō et quī statim retunditur, aut quia tīrōnēs sunt,
      certāmen numquam ingressī, aut quia ingeniō nōn usque adeō sunt
      perspicācī.
    </div>

    <div class="line-container" id="Guterrius.62">
      <div class="line-character">Guterrius</div>
      Datne manūs aliquandō prōpugnātor?
    </div>

    <div class="line-container" id="Mesa.63">
      <div class="line-character">Mesa</div>
      Fēre numquam, quod aut ā praeside aut ab aliō ex veterānīs et quī proeliō
      saepe interfuērunt, iuvātur. Fitque nōnnumquam ut, contrāria sentientibus
      doctōribus et dēsignātīs, vehementior multō inter ipsōs quam inter eum quī
      ictus excipit et īnfert, concertātiō oboriātur.
    </div>

    <div class="line-container" id="Guterrius.64">
      <div class="line-character">Guterrius</div>
      Ā quō dirimitur et compōnitur?
    </div>

    <div class="line-container" id="Mesa.65">
      <div class="line-character">Mesa</div>
      Nocte, nam alius nōn adest Palaemōn; quod plērumque praefectus certāminis
      sīve prōpugnātōris tūtor gravius impugnātur quam pūpillus seu cliēns cui
      patrōcinātur vel quem tēla excipientem et retorquentem dēfendendum
      sūmpsit.
    </div>

    <div class="line-container" id="Guterrius.66">
      <div class="line-character">Guterrius</div>
      Estne iam candidātōrum lēctiō?
    </div>

    <div class="line-container" id="Mesa.67">
      <div class="line-character">Mesa</div>
      Nōndum, quod in dialecticīs prīmam bacchalāriātus lauream nōn fuerint
      discentēs cōnsecūtī: erit tamen brevī, nam id hāctenus per temporis
      angustiam nōn licuit. In sacrīs tamen canonibus, quod Salmanticae ipsōs
      audiērunt, Bernardus Lupus, presbyter in administrātiōne Antiquerēnsis
      Epīscopātūs, secundus ā praesule, vir ērudītiōnis nōn aspernandae, doctor
      Friās et magister Cervantēs, prīmam corōnam accēpēre.
    </div>

    <div class="line-container" id="Guterrius.68">
      <div class="line-character">Guterrius</div>
      Ā quō?
    </div>

    <div class="line-container" id="Mesa.69">
      <div class="line-character">Mesa</div>
      Ā Doctōre Quesadā cōnsiliāriō Rēgiō, virō, ut Salmantica et Complūtum
      testēs sunt, in utrōque iūre cum antīquīs cōnferendō.
    </div>

    <div class="line-container" id="Guterrius.70">
      <div class="line-character">Guterrius</div>
      Quā pompā et quibus expēnsīs impōnitur pileus doctorālis?
    </div>

    <div class="line-container" id="Mesa.71">
      <div class="line-character">Mesa</div>
      Maximā sānē et eō pecūniārium dispendiō, ut multō vīlius cōnstet
      Salmanticae.
    </div>

    <div class="line-container" id="Guterrius.72">
      <div class="line-character">Guterrius</div>
      Quantus est doctōrum et magistrōrum numerus?
    </div>

    <div class="line-container" id="Mesa.73">
      <div class="line-character">Mesa</div>
      Ex hīs quī Mexīcī suprēmam corōnam sunt cōnsecūtī et hīs quī alibī eadem
      dōnātī sunt, iam Acadēmiae alumnī et illōrum ōrdinī ascriptī, tantus, ut
      vix maior sit Salmanticae. Ad quam tantī gymnasiī fēlīcitātem hoc
      accessit, ut Alphonsus ā Montufāre, Mexicānus Archiepiscopus, in sacrā
      theologiā eximius magister, in seriē et classe doctōrum prīmus
      repōnerētur, sīc in litterās et litterātōs affectūs, ut nihil tam ēnīxē
      cūret, quam quō pactō maiōrēs semper in rē litterāriā prōgressūs fīant.
    </div>

    <div class="line-container" id="Guterrius.74">
      <div class="line-character">Guterrius</div>
      Quam rēctē ille: ‘"Dā mihi Maecēnātēs, nōn dēērunt, Flacce, Marōnēs"’. Quī
      dēsignantur aut in theologicīs aut in physicīs aut in iūris perītiā, quō
      perīculō prīvātum certāmen adeunt?
    </div>

    <div class="line-container" id="Mesā.75">
      <div class="line-character">Mesā</div>
      Maximō, honōris scīlicet, quī apud plērōsque vītā potior habētur. Nēmō
      enim adeō sibi bene cōnscius est, quī eō in cōnflīctū praefīgī sibi nigrum
      cita magnopere nōn vereātur, cum aliōquī nūllus sit unquam undequāque
      cōnsummātus.
    </div>

    <div class="line-container" id="Guterrius.76">
      <div class="line-character">Guterrius</div>
      Eaedem quae apud Salmantīcēnsēs probandī et improbandī sunt litterae Ā et
      R?
    </div>

    <div class="line-container" id="Mesa.77">
      <div class="line-character">Mesa</div>
      Eaedem omnīnō, trēs tamen fuēre apud antīquōs in ferendīs suffrāgiīs: C,
      quae condemnābat, dē quā dīxit ille nigrum praefīgere cita; Ā, quae
      approbābat; L et N, quae nōn liquet significābant.
    </div>

    <div class="line-container" id="Guterrius.78">
      <div class="line-character">Guterrius</div>
      Bibliothēcam nōn habet schola?
    </div>

    <div class="line-container" id="Mesa.79">
      <div class="line-character">Mesa</div>
      Erit magna ubi coaluerit. Intereā tamen, quae sunt in monastēriīs nōn
      parvae haud leviter iuvābunt eōs quī ipsās adīre voluerint. Sed iam
      quaesō, quandō quāle sit gymnasium Mexicānum accēpistī, quae sit
      Salmanticēnsis dēscrīptiō, quod audiō in Hispāniā celeberrimum, sī nōn est
      molestum, paucīs indicātō.
    </div>

    <div class="line-container" id="Guterrius.80">
      <div class="line-character">Guterrius</div>
      Rem adeō magnam quis possit paucīs perstringere?
    </div>

    <div class="line-container" id="Mesa.81">
      <div class="line-character">Mesa</div>
      Quī potest multīs explicāre, nam Macrobius ā Vergiliō eō versū: ‘"Et
      campōs ubi Troia fuit"’, exhaustam et absortam esse scrībit.
    </div>

    <div class="line-container" id="Guterrius.82">
      <div class="line-character">Guterrius</div>
      Absolvam igitur pauciōribus quam forsan postulantī. Duplex est schola,
      altera ab alterā parum disiūncta: superior altera, altera īnferior
      dīcitur. Superior multa et eadem amplissima īnferna habet audītōria,
      singula cum īnscrīptiōnibus disciplīnārum, quae in ipsīs trāduntur. Ātrium
      est prō gymnasiōrum amplitūdine longē lātēque patēns, porticibus
      capācissimīs cīnctum, sacellum quoque in īnferiōrī locō ubi sacrum
      celebrātur ōrnātissimum, hōrologium suprā ēditō satis locō positum nōn
      hōrās modo integrās, sed partēs, duōbus agnīs mūtuō in cymbalum
      arietantibus, dēsignāns vidēre est. Antelūcānō prope tempore et sub
      noctem, nūllā ferē hōrā intermissā, scientiārum omnium praelēctiōnēs sunt,
      singulārumque nōn duo aut trēs, sed multī doctissimī praeceptōrēs exstant,
      idemque nōn omnēs ūnīus classis neque eōdem salāriō profitentur: nam
      quīdam prīmī, secundī aliī, aliī tertiī ōrdinis sunt, atque ita cum
      stīpendia sint dīversa, honor varius nōn eandem ērudītiōnem in omnibus
      sequitur. Prīmāriī moderātōrēs et quī dēcrētum ēnārrat, tanquam in bellō
      ducēs, potiōrī sunt in locō. Ab hīs secundī, quī vespertīnō tempore, ā
      tertiā scīlicet ad quārtam, docent. Scholasticōrum frequentia nūllibi
      maior, penes quōs in tribuendīs cathedrīs suffrāgia sunt. Īnferiōrem
      scholam multī versātissimīque grammaticī, cathedrārum eōdem ōrdine
      moderātōrēs, nōn ūnō et eōdem praemiō cūnctī profitentēs occupant. In
      utrōque gymnasiō, praeter eōs quī rēgiā mercēde disciplīnās trādunt, multī
      aliī aequē doctī cathedrārum competītōrēs et candidātī, ostentandī ingeniī
      grātia et ut favōrem et applausum scholasticōrum compārent, etiam gnāviter
      et strēnuē explicandīs scientiārum arcānīs incumbunt. Missa faciō collēgia
      innumera, in quibus quīdam ad annum septimum, aliī ad octāvum et eō
      amplius, aliēnō sūmptū aluntur. Ex hīs collēgiīs nūllus ferē prōdit, quī
      cathedrae candidātus aut rēgiō alicui praetōriō ascrībī vel praeficī aut
      caesareum vel pontificium mūnus obīre nōn dignissimē possit. In
      monastēriīs etiam quae complūra sunt, prīvātae sunt scholae artium et
      theologiae. Variae quoque, nē quid dēsīderēs, litterāriae concertātiōnēs,
      vīs dīcam et id quidem ūnō verbō, quod vel prōlixā ōrātiōne assequī nōn
      poterō: nōn est in Siciliā tanta frūmentī cōpia, quantus est Salmanticae
      doctōrum prōventus. Vestrā tamen Acadēmiā in barbarā et antehāc incultā
      regiōne positā, modo etiam nāscēns eiusmodī est inchoāta prīncipiīs, ut
      brevī crēdam futūrum novam Hispāniam, ut hāctenus argentī cōpia, ita in
      posterum sapientium multitūdine apud cēterās nātiōnēs optimē audītūram.
    </div>

    <div class="line-container" id="Mesa.83">
      <div class="line-character">Mesa</div>
      Multa in quam paucissima contulistī, quae in hīs fuērunt lātius
      disserenda, rogābō aliās, cum ōtiī plūs nactī erimus. Nunc autem quoniam
      merīdiēs appetit, prānsum abeāmus.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>
