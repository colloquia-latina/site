---
title: Ad Exercitia Linguae Latīnae Dialogī - Dialogus Sextus
subtitle: Cīvitās Mexicus interior
type: Colloquium
author: Salazar
collection: Ad Exercitia Colloquia
topic: Waking Up
difficulty: Moderate
sequence: "006"
character_count: 7
permalink: /salazar/ad-exercitia-colloquia-dialogus-sextus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="characters">
      Persōnae<br />
      Cuacus, incola, Camora, incola, Alfarus, advena, Vīlicus
    </div>

    <div class="line-container" id="Cuacus.1">
      <div class="line-character">Cuacus</div>
      Plānē tempus est, Camora, ut Alfarum nostrum, Ulyssem alterum, quod tam
      ānxiē appetit, per Mexicum dēdūcāmus tantae urbis magnitūdinem
      contemplātūrum. Fīet enim inde ut, dum nōs quae fuerint praestantiōra
      docēmus, audiāmus alia quae aut omnīnō sint nova, aut, sī vetera, certiōra
      fīant.
    </div>

    <div class="line-container" id="Camora.2">
      <div class="line-character">Camora</div>
      Prūdenter certē, ut solēs, omnia neque unquam maiōrī commodo docēbimus
      quam sī aliōs īnstruendō ipsī reddāmur doctiōrēs. Vērum utrum ad id
      vidētur commodius, pedestrēs an ut equestrēs incēdāmus?
    </div>

    <div class="line-container" id="Cuacus.3">
      <div class="line-character">Cuacus</div>
      Id ipsum vīderit Alfarus, cuius hoc ūnum hodiē negōtium āctūrī sumus.
    </div>

    <div class="line-container" id="Alfarus.4">
      <div class="line-character">Alfarus</div>
      Praestābit equīs īnsidēre ut vehentēs sine lassitūdine colloquāmur,
      dēscēnsūrī, cum opus fuerit, aut templa aut rēgiam ingredī.
    </div>

    <div class="line-container" id="Cuacus.5">
      <div class="line-character">Cuacus</div>
      Quandō ita vīs, Alfare, mūlam ascenditō quae tē ex itinere dēfatīgātum
      sine succussātiōne et placidissimē vehet nōsque equīs īnsiliēmus Camora
      tībiīs contractīs et ego extēnsīs. Nam ita sunt strātī.
    </div>

    <div class="line-container" id="Alfarus.6">
      <div class="line-character">Alfarus</div>
      Cūr nōn amābō eīsdem ephippiīs, fraenīs, ōreīs et antilēnīs cōnstrātī
      sunt?
    </div>

    <div class="line-container" id="Cuacus.7">
      <div class="line-character">Cuacus</div>
      Quod ut nōn omnibus hominibus omnia conveniunt, ita nōn omnibus equīs
      omnia congruunt ōrnāmenta. Phallērās enim aliās generōsus et magnus equus
      petit, aliās mannus et gradārius.
    </div>

    <div class="line-container" id="Camora.8">
      <div class="line-character">Camora</div>
      Prōdeāmus tandem aliās dē hīs loquūtūrī Alfarīque claudāmus latera ut ex
      aequō ipsīus colloquiō fruī possīmus.
    </div>

    <div class="line-container" id="Cuacus.9">
      <div class="line-character">Cuacus</div>
      Cui īnsistēmus viae?
    </div>

    <div class="line-container" id="Camora.10">
      <div class="line-character">Camora</div>
      Tacubensī quae et celebrior est et rēcta nōs in forum perdūcet.
    </div>

    <div class="line-container" id="Alfarus.11">
      <div class="line-character">Alfarus</div>
      Quam exhilarat animum et vīsum reficit viae huius cōnspectūs. Quam et
      extēnsa et ampla, quam rēcta, quanta eius plānitiēs et nē hībernō tempore
      lutēscat et obscaena fit tōta lapidibus strāta per cuius medium, quod
      etiam facit ad eius ōrnātum et cīvium ūtilitātem intrā suum canālem aperta
      ut magis dēlectet aqua dēcurrit.
    </div>

    <div class="line-container" id="Camora.12">
      <div class="line-character">Camora</div>
      Dē domibus quās habet utrinque tantō ōrdine et ad perpendiculum positās ut
      nūllā ab aliā vel lātum unguem dēviet, quid iūdicās?
    </div>

    <div class="line-container" id="Alfarus.13">
      <div class="line-character">Alfarus</div>
      Superbae sunt omnēs et operōsissimae et quālēs opulentissimīs et
      nōbilissimīs cīvibus conveniant. Singulās nōn aedēs, ita sunt bene
      māteriātae, sed arcēs dīxerīs.
    </div>

    <div class="line-container" id="Cuacus.14">
      <div class="line-character">Cuacus</div>
      Tālēs oportuit prīncipiō fierī in tantā hostium multitūdine, cum cingī
      mūrīs et turribus mūnīrī cīvitās nōn posset.
    </div>

    <div class="line-container" id="Alfarus.15">
      <div class="line-character">Alfarus</div>
      Praesēns cōnsilium neque sē, ut nihil dēsīderārētur, plūs iūstō efferunt,
      idque, nī fallor, tum ut in terrae mōtibus, cuiusmodī audiō esse aliquot
      in hīsce regiōnibus, concussae altitūdine suā nōn corruant, tum ut ex
      aequō omnēs sōlem admittant, aliās aliīs nēquāquam obumbrantibus.
    </div>

    <div class="line-container" id="Cuacus.16">
      <div class="line-character">Cuacus</div>
      Decuit etiam et eā ratiōne nōn sōlum, ut vidēs, amplissimās et spatiōsās
      esse viās sed domōs, utī optimē iūdicāstī, nōn multum surgere salūbrior ut
      esset cīvitās nōn impedientibus ēditissimīs aedificiīs, flantibus et
      reflantibus ventīs quī ūnā cum sōle pestiferōs quōs palus, quod in proximō
      est, vapōrēs ēmittit, discutiunt, longē arcent.
    </div>

    <div class="line-container" id="Alfarus.17">
      <div class="line-character">Alfarus</div>
      Aedium antepagmenta nōn ex lateribus aut vīlī aliā māteriā sed ex magnīs
      saxīs artificiōsē positīs cōnstrūcta sunt in quōrum super līmināribus
      īnsignia sunt dominōrum culmina item plāna sunt prōminentibus in viam ex
      subgrundiīs, canālibus ligneīs et fictilibus pluviam velutī ēvomentibus.
    </div>

    <div class="line-container" id="Camora.18">
      <div class="line-character">Camora</div>
      Num aliter Hispānae teguntur domūs?
    </div>

    <div class="line-container" id="Alfarus.19">
      <div class="line-character">Alfarus</div>
      Nōn eōdem modo cūnctae, plēraeque tamen in utrāque praesertim Castellā.
      Nam in Baeticā varius mōs est: Imbricibus sīve tēgulīs incurvīs
      cooperiuntur ita inter sē connexīs ut multīs seu tubīs factīs imbrēs
      excipiant et rēiiciant in impluvium eiusmodīque aedificiōrum culmina, quae
      aliī fastīgia, aliī summitātēs appellant, ab utrōque lātō nōn trānsversō
      aedificiī pariete in acūtum semper fastigiant ēminentibus īnsuper ōrnātūs
      grātiā ventōrum indice turriculīs et pȳramidulīs quibusdam quae tēcta,
      quod in duās partēs dēvexa sint et pluviam receptam in utranque partem
      dēdūcant, ā pectinis similitūdine pectināta dīcuntur, quemadmodum
      testūdināta quae in partēs quātuor prōtenduntur. Haec autem vestra
      subdiālia pavīmenta, quālia prīmum Graecī excōgitāvēre, et nunc sunt in
      Campāniā genuīnō vocābulō nuncupantur. Sed, quaesō, quae est haec quae ad
      dexteram trānsversa item amplissima et maxima via lapidibus strāta in tam
      longum altior et mūnītior cēterīs tot īnfernē tabernās habēns domus
      prōtenditur et dīlātātur?
    </div>

    <div class="line-container" id="Camora.20">
      <div class="line-character">Camora</div>
      Rēgiae membrum est et eius alterum est hoc quod respicit in alteram hanc
      viam, utrumque quae est in latere cōpulat turris.
    </div>

    <div class="line-container" id="Alfarus.21">
      <div class="line-character">Alfarus</div>
      Urbem alternam, nōn palātium mihi nārrās!
    </div>

    <div class="line-container" id="Cuacus.22">
      <div class="line-character">Cuacus</div>
      Ab hāc viā quae, ut vidēs, in lātum Tacubēnsem dīvidit, omnis generis
      mēchanicārum et illīberālium artium operāriī et artificēs, quālēs sunt
      fabrī lignāriī, ferrāriī, clāvilēs, sūtōrēs, textōrēs, tōnsōrēs, pistōrēs,
      pictōrēs, caelātōrēs, sartōrēs, caligāriī, armāmentāriī, candēlāriī,
      arcuāriī, spathāriī, pistōrēs dulciāriī, caupōnēs, tornāriī et reliquī ab
      utrāque parte ad forum usque nūllō aliō alterīus condiciōnis aut artis
      homine admissō habitant.
    </div>

    <div class="line-container" id="Alfarus.23">
      <div class="line-character">Alfarus</div>
      Quantus strepitus et quantus obequitantium et dēambulantium concursus et
      rūmor: dīxerīs plānē nōn viam pūblicam sed emporium esse. Superiōra huius
      membrī tam magnīs fenestrīs decorāta quī habent?
    </div>

    <div class="line-container" id="Cuacus.24">
      <div class="line-character">Cuacus</div>
      Rēgiī cōnsiliāriī et membrum aliud interius quod magnificentius est
      Prorex.
    </div>

    <div class="line-container" id="Alfarus.25">
      <div class="line-character">Alfarus</div>
      Dignum certē tantīs vīrīs domicilium sed quid illa significat pondera ex
      dīmissīs fūnibus pendentia. Vah! Nōn animadverteram, gubernācula sunt
      hōrologiī.
    </div>

    <div class="line-container" id="Cuacus.26">
      <div class="line-character">Cuacus</div>
      Rēctē ais in ēditāque hāc turrī, quae etiam utrumque aeditum lātus
      commūnit eō est collocātum ut, cum sonuerit, undequāque ab incolīs
      audiātur.
    </div>

    <div class="line-container" id="Alfārus.27">
      <div class="line-character">Alfārus</div>
      Prūdenter factum.
    </div>

    <div class="line-container" id="Cuacus.28">
      <div class="line-character">Cuacus</div>
      Iam adest forum, attentus, quaesō, intuēre num aliud amplitūdine et
      maiestāte pār huic aliquandō vīderīs.
    </div>

    <div class="line-container" id="Alfarus.29">
      <div class="line-character">Alfarus</div>
      Equidem, quod meminerim, nūllum nec cēnseō in utrōque orbe aequāle
      invenīrī posse. Bone deus, quam et plānum et capāx, quam hilare, quam
      undique ambientibus superbīs et magnificīs aedificiīs illūstrātum, quae
      dēscrīptiō, quae faciēs, quī positus et situs, rēvērā, sī porticūs illae,
      quae nunc contrā nōs sunt, ē mediō tollerentur, integrum exercitum capere
      potuisset.
    </div>

    <div class="line-container" id="Cuacus.30">
      <div class="line-character">Cuacus</div>
      Tanta forī amplitūdō in causā est quō minus in aliīs rēs vēnālēs
      afferantur, nam, quod Rōmae suārium, olitōrium, boārium, (Līvium, Iūlium,
      Aurēlium) et cuppēdinis erant, hoc ūnum prō cūnctīs Mexīcī est. In hōc ūnō
      īnstitūtae sunt nūndinae, in hōc fīunt auctiōnēs, in hōc quaecunque sunt
      vēnālia reperiēs et ad hoc tōtīus prōvinciae mercātōrēs suās mercēs
      adferunt et important, in hōcque, ut in summā dīcam, quaecunque sunt in
      Hispāniā potiōra cōnfluunt.
    </div>

    <div class="line-container" id="Camora.31">
      <div class="line-character">Camora</div>
      Haec est rēgālis aulae faciēs et tertium eius membrum.
    </div>

    <div class="line-container" id="Alfarus.32">
      <div class="line-character">Alfarus</div>
      Etiam sī nōn praedīxissēs, id satis superque testantur superiōra illa
      deambulācra tam multīs et magnīs columnīs speciōsa rēgiam quandam
      maiestātem prae sē ferentia.
    </div>

    <div class="line-container" id="Cuacus.33">
      <div class="line-character">Cuacus</div>
      Teretēs sunt columnae, nam quadrangulās et in hīs striātās et mediānās nōn
      perinde commendat Vitrūvius.
    </div>

    <div class="line-container" id="Alfarus.34">
      <div class="line-character">Alfarus</div>
      Quam convenit in ipsīs cum longitūdine crassitūdō.
    </div>

    <div class="line-container" id="Cuacus.35">
      <div class="line-character">Cuacus</div>
      Epistȳlia, vidē quam sint arte fabricāta.
    </div>

    <div class="line-container" id="Alfarus.36">
      <div class="line-character">Alfarus</div>
      Spīrae nihilō īnferiōrēs sunt et quī reddunt sōlārium aeternum quīque
      ipsum vērē rēgāle faciunt; sunt arcūs ex eōdem marmore artificiōsē factī,
      trabium locō columnīs impositī, tēctum nē unquam ruat sustentantēs.
      Marmoreī sunt etiam cancellī nē quis cadat in praeceps.
    </div>

    <div class="line-container" id="Cuacus.37">
      <div class="line-character">Cuacus</div>
      Tēcta huiusmodī aperta quae tū sōlāria ab excipiendō sōlem sīve
      deambulācra ā dēambulandō dīcīs antīquī etiam procestria dīxēre. Fīēbant
      autem aequālibus columnārum marmoreārum latericiārumve intervāllīs patula
      super quārum epistȳlia arcūs curvābantur ut in hīs speciōsior ut foret
      strūctūra arcūs autem in hīsce aedificiīs fōrmābātur in hēmicyclum
      quemadmodum et caelestis quem īrim appellant mūniēbantur nē quis
      prōlāberētur lōrīcā, aut ex marmore, aut lignō eā in rē bellicā sēpīmentum
      fuit quō obsessōrēs urbēs cingēbant.
    </div>

    <div class="line-container" id="Alfarus.38">
      <div class="line-character">Alfarus</div>
      Doctē quidem id, pergulās tamen ā pergendō fortasse quibus cōnsimilēs sunt
      patentēs exedrae nōminātās audiō quae cavaedium sīve hortōs et platēās
      prōspectārent et in quās sōl ac lūna suōs radiōs immitteret. Cancellī quī
      mūrī erant caenāculōrum ōra ab iniūriā lāpsus inibi incēdentīs dēfendentēs
      nuncupātī sunt vel peribolī quōs dīvus Hierōnymus sēpta corōnās et
      circuitūs appellat vel lōrīculae eadem metaphora quā lōrīcae.
    </div>

    <div class="line-container" id="Camora.39">
      <div class="line-character">Camora</div>
      Nunc contemplāre quanta dēsuper, quantōque cum ōrdine sit tabernārum
      multitūdō et ipsae quam refertae praecīsiōsīs mercibus, quot adsint
      adventōrēs, quot ēmptōrēs, quot vēnditōrēs, quantus iuxtā obequitantium
      numerus, quanta strepat negotiantium turba, ut nōn inmeritō possīs
      affirmāre hūc cōnflūxisse quidquid est praeclārum in orbe tōtō.
    </div>

    <div class="line-container" id="Alfarus.40">
      <div class="line-character">Alfarus</div>
      Quī est ille tantus hominum concursus in rēgiā pergulā contentē modo, modo
      lentē deambulantium, subsistentium nunc, nunc festīnantium, clāmantium et
      tacentium invicem ut furere videantur.
    </div>

    <div class="line-container" id="Cuacus.41">
      <div class="line-character">Cuacus</div>
      Lītigātōrēs sunt, negōtiōrum gestōrēs, prōcūrātōrēs, scrībae et aliī quī ā
      praetōribus urbis ad cōnsiliāriōs rēgiōs, superiōrēs iūdicēs prōvocant.
    </div>

    <div class="line-container" id="Camora.42">
      <div class="line-character">Camora</div>
      Est illīc statim rēgium praetōrium quō illī conveniunt lītigātūrī. Ipsum
      autem sī libet vidēre ab equīs dēsiliāmus, vīsūrī etiam peditēs quae sunt
      circum forum omnia.
    </div>

    <div class="line-container" id="Alfarus.43">
      <div class="line-character">Alfarus</div>
      Nihil erit grātius.
    </div>

    <div class="line-container" id="Cuacus.44">
      <div class="line-character">Cuacus</div>
      Hoc est vestibulum, deinde sequitur ātrium sed ad praetōrium hī dūcunt
      gradūs.
    </div>

    <div class="line-container" id="Camora.45">
      <div class="line-character">Camora</div>
      Hoc quod vidēs cubiculum tot mēnsīs scabellīs et scrībis occupātum
      tabellāriōrum praefectus, vir satis industrius, possidet. Hic autem, quī
      iuxtā est, sine foribus ingressus aditum praebet ad vice rēgis
      habitātiōnem et prōminet in ātrium. In proximō est praetōrium, iam caput
      aperī et tacitus ac reverenter ingredere et sī quid voluerīs, summissē
      dīcitō.
    </div>

    <div class="line-container" id="Alfarus.46">
      <div class="line-character">Alfarus</div>
      Amplum sānē et ōrnātissimum praetōrium et quod introeuntibus nesciō quam
      imperet reverentiam; medium cōnsiliārī quātuor, prōrēgem continent,
      sublīmēs sedent et cuius est hāc hebdomade dēcernendī et iūs reddendī
      mūnus duntaxat loquitur idque nōn multīs et rārō, nam silentium auget
      gravitātem, numquam cēterī nisi cum rēs est contrōversissima aut nōsse
      rēctius quicquam volunt colloquuntur. Villōsīs tapētibus superius
      pavīmentum contēctum est et subsellium holosēricā cortīnā Attalicō textō
      circum ōrnāta cui adhaerent pendente et obumbrante cooperītur.
    </div>

    <div class="line-container" id="Cuacus.47">
      <div class="line-character">Cuacus</div>
      Ex bombȳcinō villōsō, cui īnsedet prōrēx, pulvīnar est, et eiusdem tēlae
      est quoque suppedāneum paulō īnferius ad utrunque latus cōnsīdent
      advocātus fiscī, praetōriī summus officiālis, pauperum advocātus, indōrum
      patrōnus et tūtor et reliquī iūriscōnsultī quī causās suscipiunt patricī
      etiam et urbis senātōrēs singulī prō mūnere et dignitāte locum sortītī.
    </div>

    <div class="line-container" id="Camora.48">
      <div class="line-character">Camora</div>
      Īnferna duo latera ad quae per gradūs dēscenditur, prōcūrātōrēs et scrībae
      occupant et ē cōnspectū cōnsiliāriōrum scrībārum praefectus et causārum
      ēnārrātor mēnsae incumbunt dēcrēta scrībēns alter, rem utī gesta est
      referēns. Ā tergō est ligneus clātrus quō dīviditur praetōrium nē
      prōmiscua multitūdō et vulgus hominum consideant cum reliquīs. Post
      clātrum stant quī sī dignī sunt sedēre tamen nōlunt et aliī quī etiamsī
      velint sedēre nōn permittuntur quod sint eō honōre omnīnō indignī.
    </div>

    <div class="line-container" id="Alfarus.49">
      <div class="line-character">Alfarus</div>
      Quā reverentiā surgēns dētēctō capite senex ille advocātus clientī suō
      patrōcinātur.
    </div>

    <div class="line-container" id="Cuacus.50">
      <div class="line-character">Cuacus</div>
      Animadverte etiam ut ē regiōne stāns alter nōn minus cānus, modestissimē
      prius veniā petītā repugnat et contrādīcit.
    </div>

    <div class="line-container" id="Camora.51">
      <div class="line-character">Camora</div>
      Iam utrīque praetōriī, iānitor silentium indīcit quod sint plūs satis
      altercātiī. Discēdāmus ut quae supersunt videnda possīmus ante prandium
      Alfarō patefacere. Rūrsus aperiāmus capita.
    </div>

    <div class="line-container" id="Alfarus.52">
      <div class="line-character">Alfarus</div>
      Plānē, quī hoc vīdit praetōrium, nōn est cūr aut Granatense aut
      Vallisoletanum quae longē gravissima in Hispāniā sunt adīre cupiat.
    </div>

    <div class="line-container" id="Camora.53">
      <div class="line-character">Camora</div>
      Palātiō et īnfernīs eius tabernīs continuantur mox interpositā viā
      Franciscānā, lātissimae et longae porticūs celebriōrēs profectō quam fuēre
      Rōmae Corinthiā, Pompēiā, Claudiā, Līviā.
    </div>

    <div class="line-container" id="Alfarus.54">
      <div class="line-character">Alfarus</div>
      Claudia diffūsa ubi porticus explicat umbrās.
    </div>

    <div class="line-container" id="Camora.55">
      <div class="line-character">Camora</div>
      Ibi est medius Iānus, locus mercātōribus et negōtiātōribus dēsignātus, ut
      Hispalī sunt gradūs et Antverpiae marsūpium quibus locīs praeest
      Mercurius.
    </div>

    <div class="line-container" id="Alfarus.56">
      <div class="line-character">Alfarus</div>
      Suprā porticūs sunt, ut reor, eōrum habitācula, quī in subiectīs tabernīs
      mercēs vēnditant.
    </div>

    <div class="line-container" id="Camora.57">
      <div class="line-character">Camora</div>
      Rēctē coniectāstī.
    </div>

    <div class="line-container" id="Alfarus.58">
      <div class="line-character">Alfarus</div>
      Quō pertinet via illa, quae per lapideum pontem excurrit ultrā porticūs?
    </div>

    <div class="line-container" id="Cuacus.59">
      <div class="line-character">Cuacus</div>
      Ad Augustiniānōrum coenobium.
    </div>

    <div class="line-container" id="Alfarus.60">
      <div class="line-character">Alfarus</div>
      Nihilō angustior est Tacubensī.
    </div>

    <div class="line-container" id="Cuacus.61">
      <div class="line-character">Cuacus</div>
      Tālēs sunt plēraeque sī lapidibus forent cōnstrātae, sed cōnsīderā nec
      obiter porticūs quae sunt in trānsvērō orientem respicientēs. Nam rēgis
      aula merīdiem versus est posita, quantum forum illūstrent ac decorent.
    </div>

    <div class="line-container" id="Camora.62">
      <div class="line-character">Camora</div>
      Sub ipsīs forum est, quod appellant īnferius, locus in quō iūdicia
      exercentur. Ibi duo cōnsīdent praetōrēs ab urbis senātōribus quotannīs
      creātī, necis vītaeque potestātem habentēs.
    </div>

    <div class="line-container" id="Alfarus.63">
      <div class="line-character">Alfarus</div>
      Fora tria iūdiciāria fuērunt Rōmae, Mexīcī autem quot sint, mē latet.
    </div>

    <div class="line-container" id="Camora.64">
      <div class="line-character">Camora</div>
      Totidem sunt sī ecclesiasticum annumerēs, nimium tamen ab illīs dīversa.
    </div>

    <div class="line-container" id="Alfarus.65">
      <div class="line-character">Alfarus</div>
      Hinc, ut arbitror, ēmānāvit illud vulgō receptum, forō ūtere.
    </div>

    <div class="line-container" id="Camora.66">
      <div class="line-character">Camora</div>
      Ita exīstimō, superius Curia est prō cestriō, columnīs et arcubus, ex
      lapide, platēam spectantī, īnsignis eaque ā tergō contigua est carcerī,
      quī ad rēgiī differentiam cīvicus īnscrībitur, post quem statim adest
      macellum.
    </div>

    <div class="line-container" id="Cuacus.67">
      <div class="line-character">Cuacus</div>
      Ā faciē mox continuātur rēgiī Aerārī domus, Curiae maiestāte nōn
      dissimilīs, argentāriī intrā eam domum, locō īnferiōrī et spaciōsō
      argentum caelant velutī conclūsī, idem, ut fraus absit alibī facere
      prohibitī. Īnferius etiam sub porticibus rēgiae fīunt auctiōnēs et rude
      argentum ā Caesaris officiālibus lībrātur ei ut quīnta pars caedat. Quās
      dominae marīnae dīcunt, cum prōminentibus in forum domibus quae secuntur
      porticūs, alterum tantae platēae latus claudunt. Haecque tam pulchra et
      sōlāriōrum et porticuum seriēs fossā incīlī quae in palūdem īnfluit sīc
      iuvātur ut quaecunque sunt incolīs necessāria cavātīs trabibus contīs
      quibusdam rēmōrum vice ab Indīs actīs ā longē importentur.
    </div>

    <div class="line-container" id="Alfarus.68">
      <div class="line-character">Alfarus</div>
      Venetiās ipsās vidēre videor.
    </div>

    <div class="line-container" id="Camora.69">
      <div class="line-character">Camora</div>
      Hoc, quidquid est sōlī in quō posita est cīvitās ōlim tōtum aqua fuit
      inexpugnābilēsque et reliquīs omnibus Indīs superiōrēs, idcircō Mexicānī
      fuēre. Nam palūdem inhabitantēs cavātīs magnīs lignīs quibus prō cymbīs
      ūtēbantur, in fīnitimōs tūtō excursiōnēs faciēbant, nihil ab eīsdem clādīs
      accipientēs in domōs velutī in mūnītissimā asȳlā circumdante aquā nātūrā
      mūnītās sē recipientēs.
    </div>

    <div class="line-container" id="Alfarus.70">
      <div class="line-character">Alfarus</div>
      Quī fierī ergō potuit ut Cortesius tantam hominum multitūdinem locō
      palūstrī nec equitibus, nec peditibus oportūnō dēbellāre potuerit?
    </div>

    <div class="line-container" id="Cuacus.71">
      <div class="line-character">Cuacus</div>
      Arte illūsit artem cōnstrūctīs operīs Martīnī Lupī nāvigiolīs eiusmodī
      explōrātā prius aquae altitūdine ut ūnō trabēs multās Indōrum et adorīrī
      et superāre potuisset.
    </div>

    <div class="line-container" id="Alfarus.72">
      <div class="line-character">Alfarus</div>
      Ō virum industrium et praeter cēterōs animō excelsō et nōn nisi ad maxima
      nātum!
    </div>

    <div class="line-container" id="Camora.73">
      <div class="line-character">Camora</div>
      Eius aedēs sunt contrā rēgiam positae quamque nōn obscūrē auctōris suī
      invictum et praestantem animum testentur perpende.
    </div>

    <div class="line-container" id="Alfarus.74">
      <div class="line-character">Alfarus</div>
      Quanta et quam mūnīta faciēs ex calce lapide lignīsque cedrinīs tōtae sunt
      strūctae ab alterō latere in fossam dēsinentēs, in ātria tria singula
      magnīs quātuor membrīs decorāta dīvīsae antepagmentum et vestibulum
      reliqua aedificiō respondent. Vērum ā quō habitantur? Nam ipsārum dominus
      agit in Hispāniā.
    </div>

    <div class="line-container" id="Cuacus.75">
      <div class="line-character">Cuacus</div>
      Ab eiusdem gubernātōre, Petrō Ahumadā, virō et prūdentiā et fidēlitāte
      clārō dignissimō certē cui rēs tanta dēmandētur.
    </div>

    <div class="line-container" id="Alfarus.76">
      <div class="line-character">Alfarus</div>
      Sīc accēpī ā multīs, cum agerem in Hispāniā. Quod est tamen templum illud
      in mediō forō positum?
    </div>

    <div class="line-container" id="Camora.77">
      <div class="line-character">Camora</div>
      Summum et urbis suprēmum, Virginī Mātrī sacrum.
    </div>

    <div class="line-container" id="Alfarus.78">
      <div class="line-character">Alfarus</div>
      Quid ais? Num in quō archipraesul ūnā cum canonicīs cōnfluentibus prōrege
      cōnsiliāriīs et urbe tōtā sacra peragit.
    </div>

    <div class="line-container" id="Cuacus.79">
      <div class="line-character">Cuacus</div>
      Ipsum neque alibī melius Deō cultus exhibētur.
    </div>

    <div class="line-container" id="Alfarus.80">
      <div class="line-character">Alfarus</div>
      Dolendum quidem in tantā urbis celebritāte cui nesciō an alia sit aequālis
      et in tantā cīvium opulentiā adde et in cōnspectū populī tōtīus tam
      parvum, tam humile et tam parum ōrnātum ērēctum esse templum, cum in
      Hispāniā nihil tam illūstret Tolētum urbem aliōquī nōbilissimam quam
      dītissimum iuxtā et speciōsissimum templum Hispalim opulentissimam
      cīvitātem sublīmis et longē opulentior sacra domus nōbilitat. Quid dīcam,
      reliqua vel oppidulōrum fāna tam sunt eximia et aedificia cētera
      superantia ut nihil quam ipsa sit aequē vīsū dignum.
    </div>

    <div class="line-container" id="Camora.81">
      <div class="line-character">Camora</div>
      Reditūs quōs habet pertenuēs in causā sunt quō minus prō magnitūdine urbis
      templum strūctum fuerit ad quod accessit ut per hōs proximē exāctōs
      quīnque annōs pontifice caruerit, datō tamen nunc Alphonsō Montufāre,
      religiōne et litterīs pāstōre consummātissimō, magna spēs est ērēctum īrī
      brevissimē quāle pār est et ipse cupis.
    </div>

    <div class="line-container" id="Alfarus.82">
      <div class="line-character">Alfarus</div>
      Quōs respicit haec via tam spatiōsa et quae ab aedibus marchiōnis domibus
      caret et in fīne platēa fit.
    </div>

    <div class="line-container" id="Cuacus.83">
      <div class="line-character">Cuacus</div>
      Ad hospitāle affectōrum morbō Gallicō, aedificium quidem, sī artem
      spectēs, nōn contemnendum.
    </div>

    <div class="line-container" id="Alfarus.84">
      <div class="line-character">Alfarus</div>
      Gallicus ille morbus quis est?
    </div>

    <div class="line-container" id="Cuacus.85">
      <div class="line-character">Cuacus</div>
      Est morbus Venereus nūper hīs ex terrīs exortus.
    </div>

    <div class="line-container" id="Alfarus.86">
      <div class="line-character">Alfarus</div>
      Āh. Intelligō. Est is quem aliī in Eurōpā Hispānicum morbum appellant. Sed
      quid nī intrēmus?
    </div>

    <div class="line-container" id="Cuacus.87">
      <div class="line-character">Cuacus</div>
      Fīat. Ecce magnum conclāve in quō virī lue Gallicā affectī cūrantur.
    </div>

    <div class="line-container" id="Alfarus.88">
      <div class="line-character">Alfarus</div>
      Quam putrida et squallida eōrum sunt corpora et quam dīligenter nosocomae
      eōs tractant!
    </div>

    <div class="line-container" id="Camora.89">
      <div class="line-character">Camora</div>
      Pōne id vetus scortum, vidē hōc tapēte affabrē contextum quō tanquam ante
      oculōs pōnitur incluta victōria Cortesiī contrā Indōs.
    </div>

    <div class="line-container" id="Alfarus.90">
      <div class="line-character">Alfarus</div>
      Haud sciō an nūllum maiōre artificiō factum in ipsā Eurōpā vīderim.
      Exeāmus tamen. Nam mīrum in modum putet. Cuius est tam ēdita illa domus
      quae est ad sinistram antepagmentō ēlegantī et cuius suprēma sōlāria multō
      ēditiōrēs media turrēs amplectuntur?
    </div>

    <div class="line-container" id="Cuacus.91">
      <div class="line-character">Cuacus</div>
      Archiepiscopī habitātiō est. In quā, quod mīrābere, prīma illa contignātiō
      seu compāgēs ferreīs clātrīs variāta et ā solō procul distāns firmō
      fīxōque usque ad ipsās fenestrās innītitur fundāmentō.
    </div>

    <div class="line-container" id="Alfarus.92">
      <div class="line-character">Alfarus</div>
      Nūllīs dīruētur cunīculīs. Iam in hāc eādem seriē, quae est illa postrēma
      domus, forum termināns, tot in superiōrī et īnferiōrī ad occidentem membrō
      fenestrīs patentibus decorāta ex quibus velutī clāmantium vōcēs ēmissās
      audiō?
    </div>

    <div class="line-container" id="Cuacus.93">
      <div class="line-character">Cuacus</div>
      Minervae Apollinis et Mūsārum domicilium est officīnaque in quā rudēs
      adolēscentium animī et ad virtūtem et ad sapientiam fōrmantur, quī
      vōciferantur, professōrēs sunt.
    </div>

    <div class="line-container" id="Alfarus.94">
      <div class="line-character">Alfarus</div>
      Et haec, quae viam secat, unde aquae canālis?
    </div>

    <div class="line-container" id="Cuacus.95">
      <div class="line-character">Cuacus</div>
      Eadem quae per Tacubēnsem viam dēfluēbat. Sed iam hinc priusquam equōs
      dēscendāmus quam amplae quamque prōtēnsae sint suae istae viae, quae sē
      mūtuō dīvidunt et velutī crucem faciunt, cōnsīderā. Tacubensis haec, quae
      hōc locō nōmen āmittit, rēcta ductō canālī ad arcem usque quam nōs
      Tarancānās dīcimus dēdūcitur, adeō longē dēsinēns ut id nec linteīs oculīs
      vidērī possit. Haec altera nōn minōrī amplitūdine nec minus longa quae per
      forum iuxtā acadēmiam et marchiōnis domum trānsmissō ponte fornicātō multō
      ulterius quam sit hospitāle marchiōnis virginī mātrī dicātum differtur,
      nōbilissimīs ōrnātissimīsque Mendozārum, Cunigārum, Altamirānōrum,
      Astradārum, Avalōrum, Sosārum, Alvaradōrum, Sayavedrārum, Avilārum,
      Benavidōrum, Castellārum, Villafanārum et aliīs, quās nōn meminī, familiīs
      utīnque clāra est.
    </div>

    <div class="line-container" id="Alfarus.96">
      <div class="line-character">Alfarus</div>
      Aedēs omnēs strūctūrā suā pariā cum incolārum nōbilitāte faciunt.
    </div>

    <div class="line-container" id="Camora.97">
      <div class="line-character">Camora</div>
      Istāc rēctā eāmus ad dominicānōrum usque monastērium, trānsversās obiter
      ōrnātissimās viās īnspectūrī.
    </div>

    <div class="line-container" id="Alfarus.98">
      <div class="line-character">Alfarus</div>
      Vix huius fīnēs cōnspiciō, cum apertissima sit.
    </div>

    <div class="line-container" id="Cuacus.99">
      <div class="line-character">Cuacus</div>
      Iam adest secunda superiōrī neque angustior, neque brevior. Nam ad Dīvī
      Dominicī, sī compendium nōn fit, trēs sunt.
    </div>

    <div class="line-container" id="Alfarus.100">
      <div class="line-character">Alfarus</div>
      Quem habent dominum aedēs istae, quārum faciēs tantā maiestāte quod in
      aliīs nōn animadvertī exiectō marmore et ad perpendiculum continuātō
      surgit. Amplissimum est ātrium et multīs etiam ex lapide quae ad latera
      porticūs faciunt columnīs ōrnātum, hortus, ut appāret, satis amoenus, hinc
      perspicuus fit iānuīs, ut nunc, apertīs.
    </div>

    <div class="line-container" id="Camora.101">
      <div class="line-character">Camora</div>
      Dominus fuit doctor Lupus expertissimus et reīpūblicae suae haud parum
      ūtilis medicus. Nunc habitant līberī quōs relīquit et multōs et ā parentis
      probitāte nihil dēgenerantēs.
    </div>

    <div class="line-container" id="Alfarus.102">
      <div class="line-character">Alfarus</div>
      Nōn erit igitur cūr metuat illud: ‘Ō domus antīqua quam disparī dominō
      dominārīs!’
    </div>

    <div class="line-container" id="Cuacus.103">
      <div class="line-character">Cuacus</div>
      Ut sē aperit haec, quae ad Dīvum Dominicum via dūcit, ab alterā parte
      aedificiō nōn ignōbilis.
    </div>

    <div class="line-container" id="Alfarus.104">
      <div class="line-character">Alfarus</div>
      Ante introitum fit platēa superbaeque satis viam terminant ad utrumque
      latus aedēs.
    </div>

    <div class="line-container" id="Cuacus.105">
      <div class="line-character">Cuacus</div>
      Hīc siste paululum ab ūnicō intuitū viās duās, alteram, quae ad forum
      tendit et nōmen habet ā coenobiō omnis generis, opificibus refertam et
      alteram, quae ad Vestālēs dūcit, contemplāre.
    </div>

    <div class="line-container" id="Alfarus.106">
      <div class="line-character">Alfarus</div>
      Ubīque cīvitās est Mexicus, hoc est ubīque clāra et īnsignis suburbī
      nescia sed, modo libet, amplitūdinem et situm monastēriī attentius
      īnspicere positus aliquantulum ērēctus est ā viā, plānus et in quō
      proptereā quam sit multō altius templum vidētur.
    </div>

    <div class="line-container" id="Cuacus.107">
      <div class="line-character">Cuacus</div>
      Iuvātur locī nātūrā. Nam hinc vel ad forum, vel ad sacrās virginēs,
      dēclīve semper sōlum est.
    </div>

    <div class="line-container" id="Alfarus.108">
      <div class="line-character">Alfarus</div>
      Ambitus monastēriī est maximus et ante ipsam ecclēsiam quadrātae figūrae
      spatiōsa valdē platēa parietibus cīncta sacellīs sīve larāriīs ad angulōs
      cōnstrūctīs sed in quem ūsum nōn satis intelligō.
    </div>

    <div class="line-container" id="Camora.109">
      <div class="line-character">Camora</div>
      In magnum, ut scīlicet sōlemnibus et fēstīs diēbus Chrīstī nātālī, morte,
      resurrēctiōne, accensiōne, virginis mātris conceptiōne, partū, apostolōrum
      et dīvī Dominicī fēstīvitāte, religiōsī et cīvēs vōta facientēs,
      praecēdente cruce et sequentibus imāginibus, ōrātūrī factīs spatiīs ad
      singula cōnsistant. Claustrō hūc progressī quod angustius est quam ut tot
      cīvēs capere possit.
    </div>

    <div class="line-container" id="Alfarus.110">
      <div class="line-character">Alfarus</div>
      Amplissimum et sublīme quidem templum est: oportet interiōra esse tālia.
    </div>

    <div class="line-container" id="Cuacus.111">
      <div class="line-character">Cuacus</div>
      Hortum monachōrumque domicilium laudāssēs nōn minus sī modo darētur
      vidēre.
    </div>

    <div class="line-container" id="Alfarus.112">
      <div class="line-character">Alfarus</div>
      Per apertōs intubōs in hāc etiam viā quae ad moniālēs pertinet aqua
      dēdūcitur.
    </div>

    <div class="line-container" id="Camora.113">
      <div class="line-character">Camora</div>
      Occultīs et subterrāneīs ut liquida et clāra īnfluat ūberior multa in
      monastērium dērīvātur.
    </div>

    <div class="line-container" id="Alfarus.114">
      <div class="line-character">Alfarus</div>
      Ex quō fonte aquae tantum?
    </div>

    <div class="line-container" id="Cuacus.115">
      <div class="line-character">Cuacus</div>
      Ex Chapultepecō indōrum annālibus et aquae multitūdine praestantissimō ad
      quem sī vidēbitur ībimus ā prandiō ex prōmonturiō quod prope est, exterium
      Mexicum, nēquid lateat, īnspectūrī.
    </div>

    <div class="line-container" id="Camora.116">
      <div class="line-character">Camora</div>
      Haec est domus quam virginēs inhabitant quae sē Chrīstō dēvōvērunt. Deī
      genitrīcem suprā līmen positam salūtēmus. Salvē mortālium spēs maxima quae
      cum sīs quod erās nec fuistī quod es iam utrumque dīceris virgō scīlicet
      et māter, nōs per antīquam lābem īrae fīliōs, fīliō tuō Deō et hominī
      conciliāre dignāre hērēditātem aeternam quam āmīsimus tē favente ut rūrsum
      adīre mereāmur āmēn.
    </div>

    <div class="line-container" id="Alfarus.117">
      <div class="line-character">Alfarus</div>
      Quam praestant strūctūrā quae sē mūtuō cōnspicientēs in proximō sunt
      aedēs.
    </div>

    <div class="line-container" id="Cuacus.118">
      <div class="line-character">Cuacus</div>
      Nōn minus speciōsae quam mūnītae.
    </div>

    <div class="line-container" id="Alfarus.119">
      <div class="line-character">Alfarus</div>
      Tālēs semper commendārī audiō sed quae sunt ultrā incīle, hortō quem
      habent intus et dēpictīs summitātibus grātae magis appārent. Vērum quid
      sibi vult illud ut suprā aquam aquā etiam imbūtae indicae cymbae natent
      aenigma quidem Aedipō dignum.
    </div>

    <div class="line-container" id="Camora.120">
      <div class="line-character">Camora</div>
      Dāvus solvet nēdum Aedipus nam quae fert trabēs aqua nōn est potuī quae
      autem fertur ex fonte per ligneam sīcuti continuō īnspīcēs, magnam canālem
      in subiectās cymbulās exaltō magnō strepitū cadit.
    </div>

    <div class="line-container" id="Alfarus.121">
      <div class="line-character">Alfarus</div>
      Intellēxī, videō quod admonuerās prōh Iūpiter quantā lintrium cōpiā, hunc
      autem vīcum quem iam ingredimur tam magnīs et praestantibus undique
      domibus cōnspicuum, tam spatiōsum aquā duplicī commendandum altera
      irrigandīs pavīmentīs et altera potuī satis congruentī cuius modī cīvēs
      habitant?
    </div>

    <div class="line-container" id="Cuacus.122">
      <div class="line-character">Cuacus</div>
      Nōbilēs et quōrum aliquī ignōtam historicīs regiōnem Caesaris imperiō
      subiēcēre: Cervantēs, Aguilārēs, Villanueuae, Andradae, Xaramilī,
      Castennedae, Iuraeī et aliī Avilae reliquīque quōs esset longum recēnsēre.
    </div>

    <div class="line-container" id="Alfarus.123">
      <div class="line-character">Alfarus</div>
      Quam ēlegāns deinde sequitur platēa et quae aedēs ad quās pertinet nōn
      minus ēlegantēs mīrum in modum decoret, prōspectusque hinc per strātam
      viam in agrum amoenissimus est.
    </div>

    <div class="line-container" id="Camora.124">
      <div class="line-character">Camora</div>
      Quīn potius quod nōn erit minus grātum ad viam hanc quae Franciscāna ā
      coenobiō dēnōminātur per cuius medium etiam excurrit aqua, ēditīs et
      magnificīs aedibus clāram et in forum tendentem, oculōs converte.
    </div>

    <div class="line-container" id="Alfarus.125">
      <div class="line-character">Alfarus</div>
      Nihil est Mexicī nōn magnopere laudandum, sed haec via perplacet quod ad
      Tacubēnsem quam proximē accēdat et eō amplius commendātiōne dignā quod
      dēclīvior prōcēdat caenum in hieme numquam admittūrā.
    </div>

    <div class="line-container" id="Cuacus.126">
      <div class="line-character">Cuacus</div>
      Hāc dēflectāmus ab alterā portā monastērium melius cōnspectūrī.
    </div>

    <div class="line-container" id="Alfarus.127">
      <div class="line-character">Alfarus</div>
      Quis possidet domum hanc quae est ad dexteram tam operōsam et tam altīs
      tabulātīs viae et incīlī ēminentibus?
    </div>

    <div class="line-container" id="Cuacus.128">
      <div class="line-character">Cuacus</div>
      Castanedavanus ex prōvinciae dēbellātōribus.
    </div>

    <div class="line-container" id="Alfarus.129">
      <div class="line-character">Alfarus</div>
      Nōn facile expugnābitur mūniente fossā suprā quam incumbit.
    </div>

    <div class="line-container" id="Cuacus.130">
      <div class="line-character">Cuacus</div>
      Ex hōc sulcō aquāriō per cunīculīs impositīs canālibus in monastērium et
      eius hortum opposita ex ferrō per forāta lamina dēfecātissima aqua
      dēdūcitur. Nunc cōnsiste, nam vector ex foribus patentibus aut sī māvīs
      dēscendēns ātriī Franciscānī amplitūdinam et quae sunt potiōra
      cōnsīderābis.
    </div>

    <div class="line-container" id="Alfarus.131">
      <div class="line-character">Alfarus</div>
      Plānitiēs Dominicānae nōn cēdit sublīmisque in eius mediō Crux posita
      coelum vidētur attingere, oportet profectō prōcērissimās fuisse arborēs ex
      quibus dēsūmpta fuerit. Arborēs etiam circumquāque tantō ōrdine positae et
      adeō obumbrantēs nōn minus oculōs pāscunt altitūdine cum cruce
      contendentēs, larāria quoque sunt in angulīs, arbitror, in eundem ūsum.
    </div>

    <div class="line-container" id="Cuacus.132">
      <div class="line-character">Cuacus</div>
      Rem acū tetigistī.
    </div>

    <div class="line-container" id="Alfarus.133">
      <div class="line-character">Alfarus</div>
      Placet tamen omnium maximē quod est post clāthrōs ligneōs ā fronte tōtum
      apertum et lātē patēns sacellum cuius tēctum longē certē ā solō distāns
      sublīmibus et sē fastigiantibus ex lignō fabrē quidem factīs et in quibus
      māteriem opus commendet columnīs sustentātur.
    </div>

    <div class="line-container" id="Camora.134">
      <div class="line-character">Camora</div>
      Adde et eō pactō dispositīs ut sacra facientem sacerdōtem undique Indōrum
      omnis multitūdō quōrum hūc diēbus fēstīs cōnfluit maxima audīre et vidēre
      possit inoffēnsē.
    </div>

    <div class="line-container" id="Alfarus.135">
      <div class="line-character">Alfarus</div>
      Templum nōn est admodum capāx.
    </div>

    <div class="line-container" id="Cuacus.136">
      <div class="line-character">Cuacus</div>
      Contiōnante praesertim Bustamantiō.
    </div>

    <div class="line-container" id="Alfarus.137">
      <div class="line-character">Alfarus</div>
      Accēpī eximium hunc virum magnō cum applausū ā Mexicānīs audīrī.
    </div>

    <div class="line-container" id="Camora.138">
      <div class="line-character">Camora</div>
      Dignissimus est quī ex aequō ab omnibus audiātur quod perspicuē doceat,
      magnopere dēlectet et vehementer moveat.
    </div>

    <div class="line-container" id="Alfarus.139">
      <div class="line-character">Alfarus</div>
      Absolvistis numerīs omnibus ōrātōrem. Quam tamen sē extendat hortus ex
      parietum longissimā sēriē et suprā ipsōs prōminentibus arboribus satis
      quidem appāret.
    </div>

    <div class="line-container" id="Cuacus.140">
      <div class="line-character">Cuacus</div>
      Ē regiōne collēgium est prōmiscuōrum puerōrum utrīque Iōannī cōnsecrātum.
    </div>

    <div class="line-container" id="Alfarus.141">
      <div class="line-character">Alfarus</div>
      Quōs tū appellās prōmiscuōs?
    </div>

    <div class="line-container" id="Cuacus.142">
      <div class="line-character">Cuacus</div>
      Hispānō-indōs.
    </div>

    <div class="line-container" id="Alfarus.143">
      <div class="line-character">Alfarus</div>
      Dīc explicātius.
    </div>

    <div class="line-container" id="Cuacus.144">
      <div class="line-character">Cuacus</div>
      Orbātōs, quī nātī sunt ex hominibus Hispānīs et Indicīs fēminīs.
    </div>

    <div class="line-container" id="Alfarus.145">
      <div class="line-character">Alfarus</div>
      Quid ibi conclūsī agunt?
    </div>

    <div class="line-container" id="Camora.146">
      <div class="line-character">Camora</div>
      Legunt, scrībunt, et quod est potius, in hīs quae ad Deī cultum pertinent,
      īnstituuntur. Bīnī in tālāribus vestibus incēdunt, plērunque quaternī quia
      puerī.
    </div>

    <div class="line-container" id="Alfarus.147">
      <div class="line-character">Alfarus</div>
      Quid āctūrī, ubi adolēverint?
    </div>

    <div class="line-container" id="Cuacus.148">
      <div class="line-character">Cuacus</div>
      Līberālibus quī ingeniō valent, cēterī quī nōn perinde mēchanicīs et
      circumforāneīs artibus incumbunt quō fit ut, ūnā cum aetāte crēscente
      virtūte, virī factī, nisi invītī, ad malum indūcī nōn possint.
    </div>

    <div class="line-container" id="Alfarus.149">
      <div class="line-character">Alfarus</div>
      Nunquam est reī pūblicae tam bene cōnsultum quam, cum sīc fōrmantur puerī
      ut virtūte quam semel imbibērunt, cōnfirmātī posteā numquam possint
      relinquere.
    </div>

    <div class="line-container" id="Cuacus.150">
      <div class="line-character">Cuacus</div>
      Plūrimum refert vel ad fēlīcitātem vel ad miseriam quibus ā tenerīs
      imbūtus fuerīs et in quibus obcaluerīs.
    </div>

    <div class="line-container" id="Camora.151">
      <div class="line-character">Camora</div>
      Hoc est aliud incīle trānsversum et cui adhaerēmus coenobium occidentem
      versus ambit.
    </div>

    <div class="line-container" id="Cuacus.152">
      <div class="line-character">Cuacus</div>
      Hinc redduntur apertae Indōrum aediculae quās, quia humilēs sunt et humī
      serpunt, intrā nostrātia aedificia obequitantēs cōnspicere nōn potuimus.
    </div>

    <div class="line-container" id="Alfarus.153">
      <div class="line-character">Alfarus</div>
      Sine ōrdine?
    </div>

    <div class="line-container" id="Cuacus.154">
      <div class="line-character">Cuacus</div>
      Ita semper tulit ipsōrum cōnsuētūdō. Ad sinistram nōn est procul aliud
      prōmiscuārum puellārum collēgium nōn minus quam puerōrum celebre.
    </div>

    <div class="line-container" id="Camora.155">
      <div class="line-character">Camora</div>
      Ibi dīligenter asservātae ubi muliebrēs artēs cōnsuendī scīlicet, acū
      pingendī ēdoctae sunt et in hīs quae ad chrīstiānam pietātem attinent
      īnstrūctae ad annōsque nūbilēs pervēnēre, marītīs cōpulantur.
    </div>

    <div class="line-container" id="Alfarus.156">
      <div class="line-character">Alfarus</div>
      Magnum sānē utriusque sexūs remedium commemorās. Illud tamen quod est post
      aquaeductum albicāns et ēminēns templum tantā in amplitūdine positum, cui
      ex dīvīs nuncupātum est.
    </div>

    <div class="line-container" id="Camora.157">
      <div class="line-character">Camora</div>
      Iōannī Baptistae.
    </div>

    <div class="line-container" id="Cuacus.158">
      <div class="line-character">Cuacus</div>
      Iam superbum valdē et ēlegantissimum, sī quod aliud in orbe tōtō
      aedificium, cōnsīderā, nōmen est eī tabernae Teiadae ab ūsū et auctōre
      nōmen tenēns.
    </div>

    <div class="line-container" id="Alfarus.159">
      <div class="line-character">Alfarus</div>
      Nihil unquam vīdī praeclārius. Triangulāris est strūctiōnis figūra duo
      latera porticūs et lātae et longae nimium columnīs aequē magnīs distīnctae
      claudunt. Tertium fossā redundāns aqua circuit. Intrā porticūs tabernae
      inter sē similēs sunt ut nisi numerō nūllā ab aliā distinguī possit.
      Interiōra tabernārum etiam nihil invicem differentia tam sunt arte
      cōnstrūcta ut, quod mīror in parvō solō, integra sit domus ut neque
      vestibulum, neque ātrium, neque stabulum, neque culīna, neque trīclīnia et
      coenatiōnem, neque quae sunt reliqua dēsīderāre possīs.
    </div>

    <div class="line-container" id="Camora.160">
      <div class="line-character">Camora</div>
      Suprā porticūs superna sunt tabernārum membra quae sōlem et lūcem magnīs
      fenestrīs in omnia paene superiōra cubicula īnferunt ā tergō incīle est
      tabernīs omnibus commūne quod ad duo porticuum latera tantopere ampliātur
      dīlātāturque parietibus undequāque clausum ut plānē speciem duōrum portuum
      reddat ad quōs per gradūs marmoreōs discēnsus est.
    </div>

    <div class="line-container" id="Alfarus.161">
      <div class="line-character">Alfarus</div>
      Quanta est ibi lintium cōpia! Quam multae onerāriae trabēs importandīsque
      mercibus optimae Venetiās ut nōn sit cūr sit dēsīderēs. In proximō contrā
      tertium latus Indōrum est amplissimum emporium in cuius mediō ēditō locō
      positum pulsātur cymbalum. Ad latus adest patibulum ad quod per iānuam et
      gradūs aliquot introitus et ascēnsus est ā longē satis cōnspicuum quod ā
      terrā nōn parum tollitur. Quam multī omnis generis et omnis aetātis hūc
      Indī ēmptūrī et vēnditūrī cōnfluunt! Quantus est vēndentium ōrdō et quam
      multa quae ipse alibī vēnālia numquam repperī.
    </div>

    <div class="line-container" id="Cuacus.162">
      <div class="line-character">Cuacus</div>
      Ut sunt hominum dīversī mōrēs et linguae, ita terrārum nōn est idem
      ingenium nec eādem nātūrā.
    </div>

    <div class="line-container" id="Alfarus.163">
      <div class="line-character">Alfarus</div>
      Mīlle hominum speciēs et rērum discōlor ūsus et illud India mittit ebur
      mollēs sua tūra Sabeī vērum quae sunt ista quae sedentēs Indī Indaeque
      vēnditant. Nam speciē appārent vīlia et īnfima plēraque.
    </div>

    <div class="line-container" id="Cuacus.164">
      <div class="line-character">Cuacus</div>
      Quae terra suggerit agī, frisolēs, aguacātēs, guaiavae, mamēī, zapōtēs,
      camōtēs, gicamae, cacomtae, mizquitēs, tunae, gilōtēs, xocōtēs, et aliī id
      genus frūctūs.
    </div>

    <div class="line-container" id="Alfarus.165">
      <div class="line-character">Alfarus</div>
      Inaudīta nōmina ut numquam vīsī frūctūs. At quae sunt pōtiōnēs illae in
      magnīs testāceīs vāsibus.
    </div>

    <div class="line-container" id="Cuacus.166">
      <div class="line-character">Cuacus</div>
      Atolē, Chian, Zozol ex sēminum quōrundam farīnīs cōnfectae.
    </div>

    <div class="line-container" id="Alfarus.167">
      <div class="line-character">Alfarus</div>
      Peregrīna vocābula.
    </div>

    <div class="line-container" id="Camora.168">
      <div class="line-character">Camora</div>
      Ut nostra ipsīs.
    </div>

    <div class="line-container" id="Alfarus.169">
      <div class="line-character">Alfarus</div>
      Quid reī est āter ille liquor quō ceu bitūmine crūra obliniuntur et fīunt
      magis nigra quam Aethiopum? Eiusdem etiam colōris quid est illud quō
      velutī caenō aliquō capita illiniuntur et quasi argillā incrustantur?
      Quōrsumque id fīat expōnite.
    </div>

    <div class="line-container" id="Cuacus.170">
      <div class="line-character">Cuacus</div>
      Liquāmen Indicē appellātur ogitl, eōque ūtuntur Indī adversus frīgus et
      scabiem. Argilla vērō ipsōrum lingua sīve zoquitl sīve quahtepuztlī
      nuncupantur ūtilis ad dēnigrandōs capillōs et pediculōs interimendōs.
    </div>

    <div class="line-container" id="Alfarus.171">
      <div class="line-character">Alfarus</div>
      Ignōta quidem Hipporātī, Avicenae, Diacoridī et Galēnō medicāmina,
      vermiculōrum etiam cōnspiciō vēnālem cōpiam et quidem magnam. Rogō
      quōrsum. Nam concitor ad rīsum.
    </div>

    <div class="line-container" id="Camora.172">
      <div class="line-character">Camora</div>
      Aquātilēs sunt et ex palūde afferuntur Indicō sermōne oquilin dīcuntur
      eīsque et ipsī vēscuntur et passerculōs suōs alunt.
    </div>

    <div class="line-container" id="Alfarus.173">
      <div class="line-character">Alfarus</div>
      Mīra nārrās. Quis unquam crēderet hominibus obsōnium esse vermēs, cum
      vermibus sint hominēs vītā fūnctī.
    </div>

    <div class="line-container" id="Camora.174">
      <div class="line-character">Camora</div>
      Sēmina item variae quoque virtūtis exposita sunt quālia sunt chīa, guahtlī
      herbārumque et rādīcum prostrant mīlle genera. Nam iztacpatlī ā phlegmate
      pūrgat, tlalcacaguatl et izticpatlī ā febrī līberant. culuzizicaztlī,
      capitis gravēdinem levat, ololiuhquī, ulcera et latentia vulnera sānat et
      quam nōs mechuacanensem rādīcem appellāmus, Indī pariter et Hispānī ad
      ēvacuandōs hūmōrēs expertī sunt adeō salūtārem ut ruibarbō, scamōneae et
      casiae pūpulae quam medicī benedictam medicīnam nōminant nōn sit tantus
      ūsus et ūtilitās.
    </div>

    <div class="line-container" id="Alfarus.175">
      <div class="line-character">Alfarus</div>
      Genuit ubīque terrārum nātūra rērum parēns prō sōlī varietāte varia et
      mīra quae accolīs suīs, ut sunt ūtilia, ita exterīs perniciem afferunt.
      Illa tamen tam ampla et crassa folia quae utrinque spīnīs horrida sunt et
      in acum dēsinunt suprā quae tot herbae, tot rādīcēs et alia multa
      impōnuntur ex quā dēsūmpta sunt arbore?
    </div>

    <div class="line-container" id="Camora.176">
      <div class="line-character">Camora</div>
      Ex ea quae magueī ā nostrīs et ab Indīs metl nuncupātur in tot ac tantōs
      ūsūs necessāria ut nōn in plūrēs fuerit ōlim gladius Delphicus ac, nisi
      eius tanta foret in Indicō solō cōpia, nihil tam accēderet admīrātiōne
      dignum.
    </div>

    <div class="line-container" id="Alfarus.177">
      <div class="line-character">Alfarus</div>
      Cōnsuētūdō pariendī tollit admīrātiōnem, cum nihil sit tam admīrābile,
      atque ita ea in rēbus cēterīs aut adimit, aut minuit mīrātiōnem, unde
      optimē ille: quod tū mīrāris, rīdet alter.
    </div>

    <div class="line-container" id="Cuacus.178">
      <div class="line-character">Cuacus</div>
      Arbor est, ut ea prīmum tibi dēpingam, quae sē nimium ad rādīcem multīs et
      magnīs foliīs crassissimīs et acūminātīs ā lateribus, rigentibus aculeīs
      diffundit, deinde rēcta velutī columna aut pīnus rāmīs nūdāta ad hastae
      altitūdinem surgit. Crassior sit in fīne et, cum satis est mātūra,
      pallidōs mittit flōrēs, abscīsa numquam renāscitur, relicta post annum
      ārēscit sed ex foliō rūrsus satō, arbor prōdit altera.
    </div>

    <div class="line-container" id="Alfarus.179">
      <div class="line-character">Alfarus</div>
      Ut ex combustā phoenīcē phoenīx. Sed iam ad commoda venītō.
    </div>

    <div class="line-container" id="Camora.180">
      <div class="line-character">Camora</div>
      Ex foliīs viridibus in aquā et suprā saxa contūsīs et crassīs velutī
      cannabīs ex quā fīlī, et ex fīlīs tēlae linteōrum locō et fūnēs tam crassī
      quam tenuēs acuum vice sunt spīnae rigidiōrēs quam sī ferreae forent in
      quās singulās singula dēsinunt folia quae prō tēgulīs etiam impōnuntur
      domibus tegendīs īnfima ipsārum albicant et tenera sunt sīcque ab Indīs
      condiuntur ut palātō accēdant grātissima. Haec eadem, sī ārida sint,
      combusta locō sunt acapnōrum ignemque sine fūmō edunt placidissimum. Cinis
      commendātur magnopere ad variās ūtilitātēs ērādīcāta quae tendit in altum
      arundō trabis vice subpōnitur, aedibus eōque locō ex quō est ēvulsa
      liquōris fit receptāculum foliīs clausum undique ex eōque liquōre mel
      prīmum deinde vīnum postrēmō acētum cōnficitur et ex dūrātō melle,
      saccharum multōque alia plūra, nam tam multa sunt ut continērī memoriā
      nequeant cōnficiuntur quae neque Plīnius neque Aristotelēs, nātūrae
      dīligentissimī indāgātōrēs vel somniārunt, nēdum trādidērunt.
    </div>

    <div class="line-container" id="Alfarus.181">
      <div class="line-character">Alfarus</div>
      Nova certē et inaudīta refers et quibus nisi expertus vix fidem habeat
      crēdibiliaque hinc fīunt quae aut portentuōsa aut fābulōsa arbitrāmur
      antīquōs scrīpsisse.
    </div>

    <div class="line-container" id="Camora.182">
      <div class="line-character">Camora</div>
      Quid tibi dīcam dē tūnā quam Indī nochtlī nōminant quae cum amplissimīs et
      spīnōsīs sine ōrdine foliīs lātitūdine potius quam longitūdine fructificet
      prīmum tūnās sapōris citissimī magnīs prūnīs crassiōrēs fert et in ipsārum
      flōribus quōsdam velutī vermiculōs gignit quī cinere necātī coccum sunt
      pretiōsissimum ut nūllum aliud praestantius eiusque ingēns cōpia magnō
      tamen pretiō importātur in Hispāniam. Folium huius arboris ubiubi
      ceciderit brevī fit arbor alia et quod est admīrandum in tempore eiusmodī
      gummī haeret foliīs quod nōs Alquitira dīcimus ut eius inconcinandīs ex
      saccharō belāriīs magna sit ūtilitās.
    </div>

    <div class="line-container" id="Alfarus.183">
      <div class="line-character">Alfarus</div>
      Expertia fideī nārrās, sed quae sunt illae vestēs tam albae dīversīs adeō
      colōribus variātae?
    </div>

    <div class="line-container" id="Camora.184">
      <div class="line-character">Camora</div>
      Naguae, guipilēs, mulierum Indicārum indūmenta et alia quae virīs prō
      paliīs sunt plēraque ex gossypiō, nam vīliōra texuntur ex nequem fīlō
      magueiō.
    </div>

    <div class="line-container" id="Alfarus.185">
      <div class="line-character">Alfarus</div>
      Cūncta sunt et nōmine et rē dīversā et quae meritō novō in quō sunt nāta
      orbī respondeant. Sed quaesō praeter hoc est nē aliud Mexicī emporium?
    </div>

    <div class="line-container" id="Camora.186">
      <div class="line-character">Camora</div>
      Duo alia alterum ad dīvum Hippolytum et alterum ad sānctum Iācōbum quod ab
      hōc cui nōmen est dīvus Iōannēs per mīliārie et eō amplius disiungitur
      amplitūdine tantā in quadrātam figūram ut cōnstruendae urbī locus nōn sit
      angustus, ad Septentriōnem, quod quārtum latus claudit, Franciscanōrum
      positum est monastērium, et in ipsō Indōrum collēgium quī latīne loquī et
      scrībere docentur. Magistrum habent eiusdem nātiōnis Antōnium Valeriānum
      nostrīs grammaticīs nēquāquam īnferiōrem, in lēgis chrīstiānae
      observātiōne satis doctum et ad ēloquentiam avidissimum. Ē regiōne
      eōrundem gubernātōris quem ipsī Cācīque vocant permagnificē ērēctae sunt
      aedēs quibus adhaeret carcer in quem cum peccant dētrūduntur Indī. Reliqua
      latera humilibus porticibus continuantur in mediō ad turrīs īnstar ex
      lapide ērigitur patibulum. Ad hunc mercātum ea cōnfluit Indōrum vēndentium
      ac ementium multitūdō ut ad vīgintī mīlia et eō amplius accēdant.
    </div>

    <div class="line-container" id="Alfarus.187">
      <div class="line-character">Alfarus</div>
      Quā pecūniā quae Aristotele auctōre vēnālium rērum pretium est ante
      Hispānōrum adventum ūtēbantur Indī?
    </div>

    <div class="line-container" id="Cuacus.188">
      <div class="line-character">Cuacus</div>
      Permūtātiōne rērum et quibusdam glandibus quās ipsī cacaguatl vocant
      fuēreque tunc in pretiō magnō quod et numisma et pōtus cibusque forent
      nunc etiam eōdem sunt in honōre locōque minūtae pecūniae assis scīlicet et
      dupondiī habentur argenteīsque nummīs comparantur, vīsque ingēns ipsōrum
      quotannīs in portū et cibō absūmitur in corruptī nōn diū dūrant.
    </div>

    <div class="line-container" id="Alfarus.189">
      <div class="line-character">Alfarus</div>
      Mīra est in rērum nātūra varietās.
    </div>

    <div class="line-container" id="Cuacus.190">
      <div class="line-character">Cuacus</div>
      Augustiānī coenobiī quod sōlum videndum supererat quantus sit ambitus quam
      praeclāra structiō quantus ōrnātus et quanta altitūdō oculātissimē et
      vigilantibus oculīs intuēre, nam maximum est futūrum cīvitātis ōrnāmentum.
    </div>

    <div class="line-container" id="Alfarus.191">
      <div class="line-character">Alfarus</div>
      Oportet caementa alta esse et ex māteriā firmissimā quae mōlem tantam
      tantopere surgentem recipere suprā sē tūtō possint.
    </div>

    <div class="line-container" id="Camora.192">
      <div class="line-character">Camora</div>
      Ab ipsā aquā organīs pneumaticīs exhaustā calce et magnīs saxīs contēctīs
      parietēs quōs vidēs lātitūdinis tantae ad hanc summitātem dēdūcuntur tēcta
      omnia quod nūllibi inveniēs camerāta sunt ex quibus dēclīvis est admodum
      in viam pūblicam per stilās pluvia.
    </div>

    <div class="line-container" id="Alfarus.193">
      <div class="line-character">Alfarus</div>
      Fastīgia ita dēvexa et incurva modo utī convenit sint māteriāta plūrimum
      aedificia nōbilitant.
    </div>

    <div class="line-container" id="Cuacus.194">
      <div class="line-character">Cuacus</div>
      Concava tēctōrum quibus templum et claustrum reguntur, ōrdine mīrō
      implicātis et trānsversīs inter sē lapideīs arcubus opere testūdinātō
      emblēmata facientibus magnopere decorantur.
    </div>

    <div class="line-container" id="Alfarus.195">
      <div class="line-character">Alfarus</div>
      Lacūnāria fornicāta et ad eum modum variāta cēterīs omnibus longē
      ēlegantiōra sunt.
    </div>

    <div class="line-container" id="Camora.196">
      <div class="line-character">Camora</div>
      Quid tibi dīcam dē interiōribus duōbus membrīs quae religiōsī habitant et
      ipsī dormitoria nōminant quam sēsē extollunt et efferunt quantīs et quam
      multīs cellīs ōrnāta sint, quam longae lātaeque viae lapideīs rēticulīs
      per quae lūx trānsmittitur illūstrātae. In eīsdem membrīs īnferiōra
      superiōribus fornicātō etiam opere nōn minus excellunt, sacella in ipsō
      templō utrinque cōnstruuntur, Tolētānīs praestantiōra nōbilium futūra
      sepulchra. Ante ipsum templum hoc quod vidēs spatiī tantum platēa erit ad
      quam per gradūs aliquot fīet ascēnsus et ad ea ad templī aditūs plānitiēs
      aequa undique marmoreīs columnīs iūstō spatiō inter sē disiūnctīs
      claudētur per superiōra ferreā magnā catēnā cōpulātīs lapideīs velutī
      servantibus īnsuper leōnibus positīs.
    </div>

    <div class="line-container" id="Alfarus.197">
      <div class="line-character">Alfarus</div>
      Hīs praestantiōra et excellentiōra multō pollicentur quae sunt inchoāta
      eritque nī fallor ubi consummātum fieret opus hoc vērē operōsum eius
      nōminis ac dignitātis ut ad septem illa historicōrum et poētārum
      testimōniīs celebrātissima orbis mīrācula octāvum iūre optimō accēdere
      possit.
    </div>

    <div class="line-container" id="Camora.198">
      <div class="line-character">Camora</div>
      Ūnum prō cūnctīs fāmā loquētur opus.
    </div>

    <div class="line-container" id="Cuacus.199">
      <div class="line-character">Cuacus</div>
      Sī diūtius vīxisset Cortesius, nōn dubitō quod tam superbē coeptum
      relīquit hospitāle Virginī Mātrī cōnsecrātum aequāle aliīs eiusdem virī
      operibus futūrum.
    </div>

    <div class="line-container" id="Alfarus.200">
      <div class="line-character">Alfarus</div>
      Maxima certē quae sunt coepta hōc in aedificiō prōmittunt.
    </div>

    <div class="line-container" id="Camora.201">
      <div class="line-character">Camora</div>
      Praestābuntur propediem eā pecūniā quae hāctenus est congesta ex
      vectīgālibus quibus hospitāle in diēs augētur.
    </div>

    <div class="line-container" id="Alfarus.202">
      <div class="line-character">Alfarus</div>
      Ēlēgāns profectō faciēs et optima domūs dēscrīptiō vērum quod ad laudem
      operis magis facit. Dīcite quaesō numquid in ipsō excipiantur īnfirmī
      quāque indulgentiā et industriā cūrentur.
    </div>

    <div class="line-container" id="Cuacus.203">
      <div class="line-character">Cuacus</div>
      Admittuntur Hispānī omnēs quotquot correptī sunt febrī eāque dīligentiā et
      hūmānitāte morbō levantur ut nōn melius neque indulgentius dīvitēs domī
      quam ibi pauperēs foveantur.
    </div>

    <div class="line-container" id="Alfarus.204">
      <div class="line-character">Alfarus</div>
      Ō terque quaterque beātum Cortesium cui contigit in eā prōvinciā quam
      Mārte ferōcī sub Caesaris imperium redūxit eiusmodī pietātis documenta
      relinquere quae ipsum perīre numquam patientur. At quōrsum equōs sīc
      ācriter urgētis?
    </div>

    <div class="line-container" id="Camora.205">
      <div class="line-character">Camora</div>
      Ut ad prandium veniāmus temporī, nam hōra est ultrā duodecimam.
    </div>

    <div class="line-container" id="Alfarus.206">
      <div class="line-character">Alfarus</div>
      Irrītāstī diffidem et sēmiextīnctum appetītum. Cuius tamen sunt aedēs
      istae quās cursim et velutī pertransenam tam magnīs valuīs cum ānulīs
      deaurātīs dominī aut auctōris facultātēs ostentantēs cōnspicimus?
    </div>

    <div class="line-container" id="Camora.207">
      <div class="line-character">Camora</div>
      Dominus et īdem conditor est Alfōnsus Villaseca quī ūnus industriā suā
      tantam pecūniae vim sine cuiusquam iniūriā quod prōverbium negat posse
      fierī comparāvit ut in dītissimā regiōne alter habeātur Crassus aut Midās.
    </div>

    <div class="line-container" id="Alfarus.208">
      <div class="line-character">Alfarus</div>
      Is plānē nihil erit quod ad vēram et germānam fēlīcitātem expetere queat
      sī quam est dīves argentō tam vīxerit pauper spīritū.
    </div>

    <div class="line-container" id="Cuacus.209">
      <div class="line-character">Cuacus</div>
      Absolvistī hominem et etiam fēcistī obequitandī fīnem quāpropter dēscende
      rogō, nam hoc est commūne amicīs meum domicilium ūnāque dignāre nōbīscum
      prandēre. Commodius ut hinc nōs Chapultepecum cōnferāmus exteriōrem
      Mexicum perspicuam et apertam undequāque cōnspectūrī.
    </div>

    <div class="line-container" id="Alfarus.210">
      <div class="line-character">Alfarus</div>
      Nōn patiar scindī mihi pēnulam praesertim ab amīcō candidō ac sincērō.
    </div>

    <div class="line-container" id="Camora.211">
      <div class="line-character">Camora</div>
      Iam accumbe, convīviumque ut spērō facitō nōbīs urbānum pariter et
      fābulōsum et in summā quāle petit Varrō.
    </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
  </div>
</body>
