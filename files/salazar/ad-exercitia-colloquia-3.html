---
title: Ad Exercitia Linguae Latīnae Dialogī - Dialogus Tertius
subtitle: Obeliscōrum seu ligneārum pȳramidulārum lūdus.
type: Colloquium
author: Salazar
collection: Add Exercitia Colloquia
topic: Waking Up
difficulty: Moderate
sequence: 3
character_count: 3
permalink: /salazar/ad-exercitia-colloquia-dialogus-tertius/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>


        <div class="characters">
            Persōnae<br>
            Marīnus, Alcacar, Vīlicus
        </div>

        <div class="line-container" id="Marinus.1">
            <div class="line-character">
                Marīnus
            </div>
            Quid tū tam incessanter et ārdenter, valētūdinis nūllā ratiōne habitā, diē fēstō et hōrīs pōmerīdiānīs
            meditātiōnī haudquāquam convenientibus, lītterīs indulgēs? Meminerīs quaesō vērissimum esse illud quod vulgō
            fertur: quod caret alternā requie dūrābile nōn est. Unde fit ut Quīntiliānus maximus adul`escentium
            īnstitūtor, nē prius odierint quam līterās amārent, dandās esse litterāriō labōrī remissiōnēs, optimō quidem
            iūre cēnsuerit.
        </div>

        <div class="line-container" id="Alcazar.2">
            <div class="line-character">
                Alcazar
            </div>
            Quoniam nōn erat aliud quod agerem, hoc agēbam, tuum erit modo mē prō arbitriō utī quī optātus certē et in
            tempore ut levāmen forēs accesīstī.
        </div>

        <div class="line-container" id="Marinus.3">
            <div class="line-character">
                Marīnus
            </div>
            Agendum igitur quandō tē tōtum mihi commīsistī animum remissūrum in vīllam meam, quae urbī est proxima, nōs
            recipiam, ut aut ibi spatiēmur, aut sī libet vīrēs exercēre, globīs missilibus ad obeliscōs ligneōs lūdāmus.
        </div>

        <div class="line-container" id="Alcazar.4">
            <div class="line-character">
                Alcazar
            </div>
            Mōs tibi gerātur honesta semper et ūtilia praecipientī, quārē ō Mūsae, in noctem usque valēte, mē in reditū
            quī tōtōs hōsce diēs sedendō cōnsūmēbar multō alacriōrem exceptūrae.
        </div>

        <div class="line-container" id="Marinus.5">
            <div class="line-character">
                Marīnus
            </div>
            Haec est vīlla et illa quam ēditō locō positam vidēs, villicī domūs, unde quaecunque sunt in vīllā
            circumspicit; mē nōvit, ad nōs vēnit.
        </div>

        <div class="line-container" id="Alcazar.6">
            <div class="line-character">
                Alcazar
            </div>
            Grātus, profectō, domūs est prōspectus et cuiusmodī placet Horātiō longōs dīcentī quae prōspicit agrōs.
        </div>

        <div class="line-container" id="Vilicus.7">
            <div class="line-character">
                Vīlicus
            </div>
            Sit faustus et fēlīx vester hūc adventus.
        </div>

        <div class="line-container" id="Marinus.8">
            <div class="line-character">
                Marīnus
            </div>
            Ut valēs? Num salva sunt quae habēs in vīllā cūnctā?
        </div>

        <div class="line-container" id="Vilicus.9">
            <div class="line-character">
                Vīlicus
            </div>
            Āthlēticā, pugilicā, nī māvīs tauricā ūsus sum valētūdine, nūllumque hāctenus (quod Deus perpetuum esse
            velit) dētrīmentum accēpimus. Pecus enim valet, segetēs mātūrae sunt, frūctūs ūberrimī et tandem omnia prō
            vōtīs.
        </div>

        <div class="line-container" id="Marinus.10">
            <div class="line-character">
                Marīnus
            </div>
            Dēprōme igitur, dum cēnulam nōbīs parās, pȳramidulārum manipulum, sīquem habēs, ūnā cum globulīs missilibus;
            nam volō Alcazārem eō lūdō reficere.
        </div>

        <div class="line-container" id="Vilicus.11">
            <div class="line-character">
                Vīlicus
            </div>
            Duplex est ad manum fasciculus, siccus alter et satis āridus, alter recēns et nūperrimē ex officīnā
            dēportātus; globīque missilēs nātūram sequuntur manipulōrum. Ārea item duplex est nēquid ad integram
            voluptātem dēsit, altera iuxtā domum, altera sub illīs arboribus prope flūminis rīpam.
        </div>

        <div class="line-container" id="Alcazar.12">
            <div class="line-character">
                Alcazar
            </div>
            Ex manipulīs recentior erit commodior nē facile ventō dēturbētur et vernō tempore opācum solum lūdō magis
            congruit.
        </div>

        <div class="line-container" id="Vilicus.13">
            <div class="line-character">
                Vīlicus
            </div>
            Fīet sīcuti iubēs. Ērēxī obeliscōs. Iam quotō lūdō cōnstet victōria quodque sit eius futūrum praemium
            statuite locus nē posteā inter lūdendum fīat cavillātiōnibus.
        </div>

        <div class="line-container" id="Alcazar.14">
            <div class="line-character">
                Alcazar
            </div>
            Edepol! Ārea solida, firma, rēcta, plāna, longa, lāta, munda et sine scrūpulīs quī globōs remorentur est.
        </div>

        <div class="line-container" id="Marinus.15">
            <div class="line-character">
                Marīnus
            </div>
            Tū, villice, arbiter et lītium compositor sēde, tuumque sit mūnus quī tantopere in lūdō versātus es:
            obeliscōrum ōrdinēs dēbitō inter sē spatiō compōnere, lēgēs praescrībere iuxtā quās incorruptē iūdicēs,
            obortam contrōversiam ex lēge dirimere, prōstrātās pȳramidūlās ērigere, testulā aut radiō aliquō vestīgium
            quō missus ē carceribus globus cōnstiterit signāre. Quod adversus medium obeliscum, medium coniūnctīs
            pedibus premāmus. Accēdet etiam ad mūnus tuum utī numerōrum quibus lūdus absolvitur ratiōnem habeās nē ut
            fit aut oblītī aut cavillantēs invicem ipsōs vel augeāmus vel dīminuāmus inmeritō. Spōnsiō erit in singulōs
            lūdōs nummus argenteus, vincetque lūdum quī prior vīcēsimum numerum complēverit.
        </div>

        <div class="line-container" id="Alcazar.16">
            <div class="line-character">
                Alcazar
            </div>
            Nōs pallia pōnimus et ad lūdum accingimur. Tū, villice, lēgis lātor et praeses statūta prōmulgā.
        </div>

        <div class="line-container" id="Vilicus.17">
            <div class="line-character">
                Vīlicus
            </div>
            Quandō ita imperātis, sciātis oportet nōn semper lūdī huius eāsdem esse legēs, sed prō collūdentium
            voluntāte subinde variārī. Quārē quās tulerō, nam erunt locō et vōbīs pariter congruentēs, ratās et firmās
            habētōte.
        </div>

        <div class="line-container" id="Marinus Alcazar.18">
            <div class="line-character">
                Marīnus et Alcazar
            </div>
            Inviolābiliōrēs quam sī Lycurgī, Solōnis aut Dracōnis forent quās sanguine scrīptās trādit antīquitās,
            servāre pollicēmur; aut, sī māvīs, religiōsius excipiēmus quam Numae Pompiliī placita ā Pyeriā nymphā
            prōtēcta asserentīs populus admīsit.
        </div>

        <div class="line-container" id="Vilicus.19">
            <div class="line-character">
                Vīlicus
            </div>
            Quid reī est Solōnis Dracōnis, numquid piscēs aut serpentēs fuēre, quī vōs, sī minus lēgibus pāruerītis
            dēvorābunt?
        </div>

        <div class="line-container" id="Marinus.20">
            <div class="line-character">
                Marīnus
            </div>
            Id ipsum, quam nōvit Alcazar, hic meus Villicus persōnae suae decōrum servāre.
        </div>

        <div class="line-container" id="Alcazar.21">
            <div class="line-character">
                Alcazar
            </div>
            Quid aliud respondēbit agrestis et incultus homō?
        </div>

        <div class="line-container" id="Vilicus.22">
            <div class="line-character">
                Vīlicus
            </div>
            Haec igitur, aurēs ērigite, līnea, quam ūnō ex obeliscīs dēdūcō, mēta estō, carcerum locō ē quā in ōrdinēs
            globōs mittētis, dēbitumque prō sphaerārum pondere et rōbore vestrō ab eā ad Pȳramidulās spatium interiacet.
        </div>

        <div class="line-container" id="Alcazar.23">
            <div class="line-character">
                Alcazar
            </div>
            Rēctē cōnstituis.
        </div>

        <div class="line-container" id="Vilicus.24">
            <div class="line-character">
                Vīlicus
            </div>
            Est etiam haec ante ōrdinēs mēta secunda in cuius mediō aut ad alterutrum latus, rēgīna Pȳramidula ērigētur,
            hinc quī globō ex prīmā līneā missō dēturbāverit, quaternārium numerum adimplēbit, nam vīgēsimō, utī
            sānxistis, lūdus tōtus cōnstat. Hanc autem mētam, quae prior est, quī nōn fuerit trānsgressus, aut eam quae
            est ad ōrdinēs, nōn attigerit, in damnō erit, quod brevitāte peccāverit, ūnitāsque accrēscet adversāriō,
            facultātemque reus usque in alteram manum adoriendī obeliscōs āmittet; solet item post phalangem aliā dūcī
            līneā, quam quī contigerit aut praeter gressūs fuerit, nōn minus dēlinquet quam quī ad mediam nōn pervenit,
            eādem poenā mulctandus. Cēterum, quod est proximum, tantum singulae inter sē Pȳramidulae distābunt, quantum
            etiam singulae iacentēs longitūdine locī occupant, nē sī ērēctae coniūnctiōrēs fuerint plūrēs quam vēlitis
            ūnō iactū prōsternātis, aut sī disiūnctiōrēs pauciōrēs quam sit cōnsilium, ternae ōrdine antīquīs sēdibus,
            aut novīs sī placet, collocābuntur.
        </div>

        <div class="line-container" id="Alcazar.25">
            <div class="line-character">
                Alcazar
            </div>
            Recentibus placet, nam vetustae profundiōrēs sunt quam ut obeliscī facile dēvolvī possint.
        </div>

        <div class="line-container" id="Vilicus.26">
            <div class="line-character">
                Vīlicus
            </div>
            Tertium sit statūtum: eum quī per mediōs pȳramidulārum ōrdinēs nūllā dēturbātā, sphaeram ex arēnae prīncipiō
            mīserit: vidērī pȳramidulārum ūnam prōiēcisse. Idem tantum facere secundō ictū, sīc vitium erit ac sī
            longitūdine aut brevitāte prīmō iactū peccāret: excidit enim continuō prīmātū et eum trānsmittit collūsōrī.
            Porrō autem quī agmen aggressus medium dumtaxat obeliscum dēiēcerit quī paulō reliquīs octo superior sed
            prīmāte īnferior est: bīnārium numerum absolvet. Nam sōlus ob dignitātem, prō duōbus est cum aliīs tantum
            prōtrūsus, simplicī numerō contentus erit. Quārtum dēcrētum sīc habet: retortus ex collīsiōne in lapidem aut
            parietem, ex prīmō iactū trānsmissā phalange in pȳramidulās globus sī quam dēvoluerit nec nocēbit nec
            iuvābit. Sī vērō intrā ōrdinēs cōnstiterit et quō minus līberē aggressor turmam adoriātur pȳramidulā
            impedīmentō fuerit, āmovēbitur, ipseque dīrēctīs ad mediam pedibus immaculātē lūdet ita ut nec manū nec
            eadem globō pressō et nōn ēmissō obeliscōs prōsternat. Quīnta et postrēma lēx erit nē cui vestrum liceat
            parum vēlōciter globum dēcurrentem aut ōris flātū aut pedis ictū ulterius agere. Idque fit ut dolus omnis
            vītētur, stantem vērō quī pȳramidulam sēde mūtāverit sed nōn dēvoluerit commodī nihil cōnsequētur. Idem
            autem sī eō pactō obeliscōs dēturbāverit ut cum alius suprā alium fuerit prōtrūsus, nōn facile distinguī
            possit num quī suprā est dēturbātus sit necne: dēdūcendī subiectum, nōn eius quī lūsit sed adversāriī
            potestās erit. Nē quoniam nostrīs magis quam aliēnīs commodīs studēmus lūdentī occāsiō dētur digitō labantem
            prōsternere. Commodior autem sī ex globīs alter vīsus fuerit, ad medium lūdum permūtābitur. Post haec ūnum
            id superest ut utrīus lūdendī prīmātus futūrus sit, sortiāminī.
        </div>

        <div class="line-container" id="Marinus.27">
            <div class="line-character">
                Marīnus
            </div>
            Ego nōlō fortūnae quae caeca est nummōs meōs committere, artē potius id experiāmur, sīc ut quī ex ūnō et
            eōdem locō obeliscōs plūrēs dēturbāverit, prior lūdat.
        </div>

        <div class="line-container" id="Alcazar.28">
            <div class="line-character">
                Alcazar
            </div>
            Ratum estō.
        </div>

        <div class="line-container" id="Marinus.29">
            <div class="line-character">
                Marīnus
            </div>
            Adsit sors dextera, bene habet, Pȳramidulās sex prōiēcī. Tū, Alcazar, eandem notam continētō.
        </div>

        <div class="line-container" id="Alcazar.30">
            <div class="line-character">
                Alcazar
            </div>
            Meus ut videō prīmātus est, quī ūnum amplius dēturbāvī, trānscurrāmus ad harēnae citeriōrem mētam, inde
            lūdum auspicātūrī. Bonīs avibus globum prōiiciō.
        </div>

        <div class="line-container" id="Vilicus.31">
            <div class="line-character">
                Vīlicus
            </div>
            Ante mediōs ōrdinēs obeliscum prīncipem collocō, vidēte utī dexterē lūdātis.
        </div>

        <div class="line-container" id="Alcazar.32">
            <div class="line-character">
                Alcazar
            </div>
            Edepol perpulchrē factum: prīmātem cum quātuor aliīs obeliscīs dēturbāvī, mea, ut videō, lūdī huius victōria
            erit, nam et ad latus dextrum turmae globus cōnstitit, commodius ut lūdam.
        </div>

        <div class="line-container" id="Marinus.33">
            <div class="line-character">
                Marīnus
            </div>
            Āmovē tē inde ōcius Vīlice, nē dēcurrentem globum retardēs. Vah! Ēlūsus sum: sine offēnsiōne per medium
            agmen globus dēcurrit et longē ā turbā cōnsēdit. Cōnsilium erit cēdere potius quam victōrī tibi resistere!
        </div>

        <div class="line-container" id="Vilicus.34">
            <div class="line-character">
                Vīlicus
            </div>
            Quid tū tam cito animum abiicis? Varia lūsūs fortūna est et multa in eō perīcula, quae nōn facile vītat nisi
            quī attentissimē lūserit.
        </div>

        <div class="line-container" id="Alcazar.35">
            <div class="line-character">
                Alcazar
            </div>
            Ego hāctenus octo pȳramidulās prōiēcī. Tū, Marīne, secundum lēgem ūnam vīsus est dēturbāsse, nunc nē quid
            cavillēre, mē ōrdinēs omnēs dēturbantem dīligenter observā. Prō dolor nōn īnfēlīcius lūsissem sī caecus
            forem: ad tē prīmātus dēvolvitur, nimiā etenim pȳramidulās omnēs dēvolvendī cupiditāte illectus, nūllam
            prōtūsī.
        </div>

        <div class="line-container" id="Marinus.36">
            <div class="line-character">
                Marīnus
            </div>
            Ita plērumque fit, utramque ut dum volumus sēdem occupāre in neutrā sedeāmus. Dextrō igitur Hercule, cornū
            hōc exterius, nam interiōrēs obeliscōs adorīrī nōn est integrum. Impugnō: cessit fēlīciter, sī intervāllī
            quod magnum est ratiōnem habeātis, ūnō mē tantum obeliscō superās, sed ego potior prīmāriā lūdendī vice sum.
        </div>

        <div class="line-container" id="Vilicus.37">
            <div class="line-character">
                Vīlicus
            </div>
            Plānē, Marīne, vel lūdus nōs admonet in adversīs nōn esse dēspērandum et īdem Alcazārī significat ante
            victōriam triumphum canendum nōn esse, utriusque tamen numerus, nē prōcēdente lūdō cōnfundātur, ita habet:
            Alcazar octo vīcit, tū vērō, Marīne, septēnārium numerum complēstī, prior tamen et proinde potior ē
            carceribus globum missūrus, ancepsque modo victōria est nam mūtuō et vincitis et vinciminī, quod prīmātum
            alter āmīserit alter monade superet.
        </div>

        <div class="line-container" id="Marinus.38">
            <div class="line-character">
                Marīnus
            </div>
            Hinc turbam omnem invādam ut aut cita mors veniat aut victōria laeta hāc hāc.
        </div>

        <div class="line-container" id="Alcazar.39">
            <div class="line-character">
                Alcazar
            </div>
            Haudquāquam aurēs habet globus dēclīnantem tē quō dēsīderās ut sequātur.
        </div>

        <div class="line-container" id="Marinus.40">
            <div class="line-character">
                Marīnus
            </div>
            Nōn audīvit sōlum sed exaudīvit quidem, ipse nī fallor sēriō triumphō, quī novem quod hāctenus nōn est
            factum pȳramidulās dēvolvī ita ut ad decimum sextum numerum pervēnerim.
        </div>

        <div class="line-container" id="Alcazar.41">
            <div class="line-character">
                Alcazar
            </div>
            Quid cessās Villice? Ōrdinēs compōnitō, libet enim quandō ita fortūnae vidētur aut in mētam ulteriōrem
            impingere aut fortiter obeliscōs ēvertere.
        </div>

        <div class="line-container" id="Vilicus.42">
            <div class="line-character">
                Vīlicus
            </div>
            Malum tū tibi prōtendistī, magnō namque spatiō calcem superiōrem trānsgressus es, invādendī agmen vicem
            āmittēns et ūnitātem adiiciēns adversāriō.
        </div>

        <div class="line-container" id="Marinus.43">
            <div class="line-character">
                Marīnus
            </div>
            Trēs ergō supersunt, sī iūstē supputātiōnem ineās, prōiiciendae mihi Pȳramidulae, quō lūdum vincam.
        </div>

        <div class="line-container" id="Alcazar.44">
            <div class="line-character">
                Alcazar
            </div>
            Cēdō tibi, iam secundum lūdum inchoēmus, spēs etenim victōriae fulgere mihi nūlla potest etiamsī cōnsultō
            peccēs, quī numerō mē iam prīdem praecessistī magnō. Prīncipem tamen obeliscum (nam haec vīctī facultās est)
            in mediīs carceribus pōnō ut ipsum etiamsī velimus nōn possīmus nōn prōsternere.
        </div>

        <div class="line-container" id="Marinus.45">
            <div class="line-character">
                Marīnus
            </div>
            Sīc ēsto priōrēs tamen lūdendī partēs meae sunt quī lūdum vīcī, iamque haec mēta et harēnae prīncipium et
            citerior terminus erit.
        </div>

        <div class="line-container" id="Vilicus.46">
            <div class="line-character">
                Vīlicus
            </div>
            Sīc est lēgibus receptum, ulterior tantum mētā scopulus erit ad quem impingātis hunc vītāte nisi perīclitārī
            vultis.
        </div>

        <div class="line-container" id="Marinus.47">
            <div class="line-character">
                Marīnus
            </div>
            Excidit, minus animadvertentī, ē manū globus ita ut prīmātem nōn ēverterim et vix carcerēs ēgressus fuerim
            nōn poterō nōn hinc peccātum admittere quī tōtā āreā ab ōrdinibus absum.
        </div>

        <div class="line-container" id="Alcazar.48">
            <div class="line-character">
                Alcazar
            </div>
            Aspīrat rūrsus fortūna prīncipem quam (quoniam vī magnā adhortātus sum) ūnā cum ipsō trēs aliōs ex turmā
            obeliscōs ēvertī sphaerā, quam ut nihil dēsidērem prope dextrum latus ut dextera et fausta sint omnia
            cōnsēdit.
        </div>

        <div class="line-container" id="Marinus.49">
            <div class="line-character">
                Marīnus
            </div>
            Nec ideō continuō ipse animum dēspondēbō, iam aliās fortūnae varietātem expertus, propitiam optō fortem.
        </div>

        <div class="line-container" id="Vilicus.50">
            <div class="line-character">
                Vīlicus
            </div>
            Successit et quidem fēlīcissimē praeter omnem opīniōnem quī disiūnctissimus pȳramidulās quīnque dēturbāverīs
            nōlī, quaesō, diffīdere.
        </div>

        <div class="line-container" id="Marinus.51">
            <div class="line-character">
                Marīnus
            </div>
            Continē rogō tē intrā tuum terminum Alcazar, facque ut quandō proximē ad ōrdinēs accēdis incorruptē lūdās.
        </div>

        <div class="line-container" id="Alcazar.52">
            <div class="line-character">
                Alcazar
            </div>
            Sumne satis ex arbitriō tuō iūstē compositus?
        </div>

        <div class="line-container" id="Vilicus.53">
            <div class="line-character">
                Vīlicus
            </div>
            Satis superque.
        </div>

        <div class="line-container" id="Alcazar.54">
            <div class="line-character">
                Alcazar
            </div>
            Nunquam eadem semper fortūna fuit, nam nēquicquam dēlinquerem, parum abfuit quīn multum dēlinquerem vix
            obeliscō ūnō prōstrātō, ut sumus Villice comparātī nē in posterum supputātiōnis fit error.
        </div>

        <div class="line-container" id="Vilicus.55">
            <div class="line-character">
                Vīlicus
            </div>
            Octo tū hāctenus pȳramidulās vīcistī et quīnque Marīnus nam secundus tuus iactus prope fuit invalidus,
            prīmātum retinet Marīnus.
        </div>

        <div class="line-container" id="Marinus.56">
            <div class="line-character">
                Marīnus
            </div>
            Nunc ē carceribus obeliscōs expugnēmus, nōn aberrāvī, piscātor ictūs sapiō, rēcta quidem nisi morātur globus
            ōrdinēs invādit, nōn sum falsus, medium dēturbāvit et in eius sēde cōnstitit ita ut sī fidēliter ratiōnem
            ineam septem vīcerim, nam ante repetītōs carcerēs quīnque superāveram hīsque ex prōiectiōne prīmātīs
            accrēvēre quātuor quae ūndecim cōnstituunt quibus sī quīnque (quod erit facile) ex geminātō iactū addantur
            spēs magna prōmittētur victōriae.
        </div>

        <div class="line-container" id="Alcazar.57">
            <div class="line-character">
                Alcazar
            </div>
            Nunc meae sunt lūdendī partēs. Mē miserum, īdem enim mihi quod tibi paulō anteā accidit nam dum caput
            prīmātīs ferīre pārō multō altius globum mīsī, recreat mē tamen quod ā pȳramidulārum turbā nōn longē
            sēcesserim.
        </div>

        <div class="line-container" id="Vilicus.58">
            <div class="line-character">
                Vīlicus
            </div>
            Sōlāre tē quantum volēs nōn amplius ut videō aequō marte pugnābis quī Marīnō multō sīs īnferior.
        </div>

        <div class="line-container" id="Alcazar.59">
            <div class="line-character">
                Alcazar
            </div>
            Quid tū mē territās, didicī in perīculīs nōn dēficere, successit, nam pȳramidulās, quod numquam putāram
            posse fierī, septem prōvoluī.
        </div>

        <div class="line-container" id="Marinus.60">
            <div class="line-character">
                Marīnus
            </div>
            Nec id admittō, quī tē ūnā cum globō in ōrdinēs coniēcistī.
        </div>

        <div class="line-container" id="Alcazar.61">
            <div class="line-character">
                Alcazar
            </div>
            Ad tē, Villice, contrōversia dēfertur, statue quid sit faciendum.
        </div>

        <div class="line-container" id="Vilicus.62">
            <div class="line-character">
                Vīlicus
            </div>
            Nōn sine vitiō lūsistī: repete iactum.
        </div>

        <div class="line-container" id="Alcazar.63">
            <div class="line-character">
                Alcazar
            </div>
            Ēn vōbīs pȳramidulās quīnque prōiectās.
        </div>

        <div class="line-container" id="Marinus.64">
            <div class="line-character">
                Marīnus
            </div>
            Male sit lapidī in quem globus impēgit.
        </div>

        <div class="line-container" id="Alcazar.65">
            <div class="line-character">
                Alcazar
            </div>
            Vīcerās nisi superbīssēs, optimē proinde sēnsit Periander, fortūnātus, inquit, modestē agās, īnfortūnātus
            prūdenter. Prīmās lūdendī partēs āmīsistī tēque nisi fallor iam bīnāriō numerō antevertī.
        </div>

        <div class="line-container" id="Vilicus.66">
            <div class="line-character">
                Vīlicus
            </div>
            Hui, inoffēnsē per mediam turbam ēgressus est globus.
        </div>

        <div class="line-container" id="Marinus.67">
            <div class="line-character">
                Marīnus
            </div>
            In portum nāvigō, nōn amplius ut videō tempestāte agitandus. Tū, Villice, obeliscōs compōnitō, nam distortē
            et inaequāliter dispositī sunt, profundiōrēsque videntur sēdēs quam ut ex ipsīs citrā difficultātem dētrūdī
            possint quās ideō īnfūsō pulvere adaequātō.
        </div>

        <div class="line-container" id="Vilicus.68">
            <div class="line-character">
                Vīlicus
            </div>
            Prō Iūpiter, quanta strāgēs ūnā cum prīmāte maior pars agminis cecidit, tua est Marīne victōria.
        </div>

        <div class="line-container" id="Marinus.69">
            <div class="line-character">
                Marīnus
            </div>
            Et tua erit spōnsiō quī incorruptōs nōs in officiō continuistī.
        </div>

        <div class="line-container" id="Vilicus.70">
            <div class="line-character">
                Vīlicus
            </div>
            Habeō grātiam.
        </div>

        <div class="line-container" id="Alcazar.71">
            <div class="line-character">
                Alcazar
            </div>
            Valētō, nam nōs iam Mūsae revocant.
        </div>

        <div class="line-container" id="Vilicus.72">
            <div class="line-character">
                Vīlicus
            </div>
            Et mē ovēs ex pāstū redeuntēs.
        </div>
</body>