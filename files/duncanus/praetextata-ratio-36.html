---
title: Praetextata Latine Loquendi Ratio - Colloquium Trīcēsimum Sextum
subtitle: Dē Officiō in Aede Sacrā sub Sacrīs Obeundō II
type: Colloquium
author: Duncanus
topic: Poetry, Wealth, Sacred Duties
difficulty: Advanced
sequence: "036"
character_count: 2
permalink: /duncanus/praetextata-ratio-colloquium-tricesimum-sextum/
---

<!DOCTYPE html>

<head>
<title>{{page.title}}</title>
<meta name="viewport" content="width=device-width, initial-scale=1.0" />
<link rel="icon" type="image/x-icon" href="/images/favicon.ico" />
<link rel="stylesheet" href="/style-reading.css" />
<link rel="stylesheet" href="/style-common.css" />
<link rel="stylesheet" href="/w3.css" />
</head>

<body>
<div class="w3-top">
<div class="w3-bar w3-black">
<a href="/" class="w3-bar-item w3-button w3-mobile"
><b>Colloquia Latina</b></a
>

href="{{ site.baseurl }}/{{ page.author | downcase | replace: ' ', '-' }}/"
class="w3-bar-item w3-button w3-mobile"
>{{ page.author }}</a
>
<div class="w3-bar-item w3-mobile w3-center"><i>{{ page.title }}</i></div>
</div>
</div>
<div style="height: 3em"></div>

<div class="main-content">
<h1>{{page.title}}</h1>
<h3>{{page.subtitle}}</h3>

<div class="characters">
Persōnae:<br>
Aemilius Regnerī Aquerslōtenās, Cornēlius Guōlterī Limmenaeus
</div>

<div class="line-container" id="Aemilius.1">
<div class="line-character">
Aemilius
</div>
Quid ita dūrus attentusque vidēris et fronte tetricā cāperātāque, quasi ē Trōphōniī specū reversus? Unde nam venīs?
</div>

<div class="line-container" id="Cornelius.2">
<div class="line-character">
Cornēlius
</div>
Ā lūdī magistrō.
</div>

<div class="line-container" id="Aemilius.3">
<div class="line-character">
Aemilius
</div>
Quid illīc tibi fuit hoc lūdendī tempore negōtiī?
</div>

<div class="line-container" id="Cornelius.4">
<div class="line-character">
Cornēlius
</div>
Exhibendum erat carmen meō Mārte compositum.
</div>

<div class="line-container" id="Aemilius.5">
<div class="line-character">
Aemilius
</div>
Tibi ūnī?
</div>

<div class="line-container" id="Cornelius.6">
<div class="line-character">
Cornēlius
</div>
Nōn sōlī mihi, sed omnibus quī sunt mēcum eiusdem Mūsae aemulī.
</div>

<div class="line-container" id="Aemilius.7">
<div class="line-character">
Aemilius
</div>
Quot numerō estis eiusdem farīnae?
</div>

<div class="line-container" id="Cornelius.8">
<div class="line-character">
Cornēlius
</div>
Plūs minus duodecim.
</div>

<div class="line-container" id="Aemilius.9">
<div class="line-character">
Aemilius
</div>
Crēdideram vōbīs nōndum audītam fuisse artem poēticam.
</div>

<div class="line-container" id="Cornelius.10">
<div class="line-character">
Cornēlius
</div>
Audītur iamdum, et bona pars expedīta est, vērum ad calcem nōndum pervēnimus.
</div>

<div class="line-container" id="Aemilius.11">
<div class="line-character">
Aemilius
</div>
Quī potestis igitur condere versūs, aut pangere carmina, nōndum plēnē cognita ratiōne compōnendī?
</div>

<div class="line-container" id="Cornelius.12">
<div class="line-character">
Cornēlius
</div>
Istud tibi relinquō coniectandum.
</div>

<div class="line-container" id="Aemilius.13">
<div class="line-character">
Aemilius
</div>
Forte quemadmodum avēs implūmēs adhūc aut involūcrēs volātūriunt, vel quemadmodum puerulī ambulātūriunt nōndum condoce factī certō pede sīgnāre humum, et fīrmīs incēdere gressibus.
</div>

<div class="line-container" id="Cornelius.14">
<div class="line-character">
Cornēlius
</div>
Istō eōdem plānē modō. Rem acū tetigistī.
</div>

<div class="line-container" id="Aemilius.15">
<div class="line-character">
Aemilius
</div>
Quōtum tibi factum est iam nunc poētīcēs perīculum?
</div>

<div class="line-container" id="Cornelius.16">
<div class="line-character">
Cornēlius
</div>
Quōtum rogās? vix prīmum.
</div>

<div class="line-container" id="Aemilius.17">
<div class="line-character">
Aemilius
</div>
Venia prīmum experientī. Istud nōn est praeceptōrī persuāsum. Tam exāctē, tam exquīsitē, tam adamussim, tam ad perpendiculum, expendit omnia, quam sī alterōs vel Vergiliōs vel Hōrātiōs suscēpisset excutiendōs.
</div>

<div class="line-container" id="Aemilius.18">
<div class="line-character">
Aemilius
</div>
Forte ex vestrum aliquibus renāscētur Mārō aut Nāsō.
</div>

<div class="line-container" id="Cornelius.19">
<div class="line-character">
Cornēlius
</div>
Ex tē facilius nāscātur Rhīnocerōs nāsūtus, quam ex nōbīs Nāsō. Nōn ex omnī lignō fit Mercurius.
</div>

<div class="line-container" id="Aemilius.20">
<div class="line-character">
Aemilius
</div>
Pulchrē regestum.
</div>

<div class="line-container" id="Cornelius.21">
<div class="line-character">
Cornēlius
</div>
Nōn meminit praeceptor sē fuisse puerulum et aliquandō rūdem huius artis.
</div>

<div class="line-container" id="Aemilius.22">
<div class="line-character">
Aemilius
</div>
Imō meminit, nihil addubītō, sed cōnsultō dissimulat, vestrīs commodīs potius quam affectibus serviēns. Sed age quodnam erat argūmentum?
</div>

<div class="line-container" id="Cornelius.23">
<div class="line-character">
Cornēlius
</div>
Dē miseriā īnferōrum.
</div>

<div class="line-container" id="Aemilius.24">
<div class="line-character">
Aemilius
</div>
Argūmentum Mūsīs dignum. Exhibe mihi specimen aliquod tuae artis. Videam quae prīncipia iēcerit, quibus crepundiīs lūserit ingenium tuum, et quam spem dē sē praebeat. Videam tuī ingeniī tyrōcinium. Cēde mihi tuārum Camoenārum adumbrātārum prīmam manum.
</div>

<div class="line-container" id="Cornelius.25">
<div class="line-character">
Cornēlius
</div>
Quid ursīnum partum videās īnfōrmem, impolitum et incondītum, linguā māternā nōn sat fōrmātum? Nōn dignum est vīsū neque lēctū quod nūgātus sum. Rīdeās affātim, sat sciō, sī videās, quam mōnstrōsum aediderimus foetum.
</div>

<div class="line-container" id="Aemilius.26">
<div class="line-character">
Aemilius
</div>
Ēia videam, nōn rīdēbō.
</div>

<div class="line-container" id="Cornelius.27">
<div class="line-character">
Cornēlius
</div>
Nōn ausim nostrae foeturae mōnstrum exhibere revīdendum. Indulgēbō tibi potius videndum quōmodo praeceptor ipse idem argūmentī ex tempore recoxerit, incūdī reddiderit atque refōrmārit, et nōbīs proposuerit imitandum.
</div>

<div class="line-container" id="Aemilius.28">
<div class="line-character">
Aemilius
</div>
Percupiō istud quidem, at malim prius dēlibem atque dēgustem aliquid tuī poematis.
</div>

<div class="line-container" id="Cornelius.29">
<div class="line-character">
Cornēlius
</div>
Quid hās nūgās, quid hās naeniās, quid haec Mūsārum excrēmenta videās, nōn poematis, sed nē parapoematis quidem, sī sīc dīcere liceat, nōmine digna?
</div>

<div class="line-container" id="Aemilius.30">
<div class="line-character">
Aemilius
</div>
Amābōte, saltem ā līmine salūtem Camoenās tuās, ex unguibus ita leōnem aestimātūrus.
</div>

<div class="line-container" id="Cornelius.31">
<div class="line-character">
Cornēlius
</div>
Quid istuc? mōs gerendus hominī. Audī, recitābō prīncipium.
</div>

<div class="line-container" id="Aemilius.32">
<div class="line-character">
Aemilius
</div>
Audiō.
</div>

<div class="line-container" id="Cornelius.33">
<div class="line-character">
Cornēlius
</div>
<i>Convīviō coelī pulchrum est interesse beātō:<br>
At īnfernālibus miserum est accumbere mēnsīs.</i>
</div>

<div class="line-container" id="Aemilius.34">
<div class="line-character">
Aemilius
</div>
Hā hā hē.
</div>

<div class="line-container" id="Cornelius.35">
<div class="line-character">
Cornēlius
</div>
Nōnne praedīxeram tē rīsūrum audītīs nostrīs ineptiīs? Sed age, quotiēs peccātum est?
</div>

<div class="line-container" id="Aemilius.36">
<div class="line-character">
Aemilius
</div>
Plūs minus ter in arte metricā. Quīn et vōx īnfernālis resipit nesciō quid opicum. Vērum ut sciās laudō prīmam ingeniī tuī foeōtūram. Nōn expectāssem prīmō perīculō tantum artificiī. Sī pergās ingenium colere, in māgnum auguror dextrīs Mūsīs tē ēvāsūrum poētam (nam exercitātiō potest omnia) modo tibi vīta suppeditet satis longa. Id quod timeō nōn futūrum.
</div>

<div class="line-container" id="Cornelius.37">
<div class="line-character">
Cornēlius
</div>
Unde istud augurāris?
</div>

<div class="line-container" id="Aemilius.38">
<div class="line-character">
Aemilius
</div>
Ex duōbus auspiciīs. Prius, quod in vōce convīviī, brevem fēcistī prīmam syllabam vīvendī. Istud mihi auguriō est, vītam tibi fore brevem.
</div>

<div class="line-container" id="Cornelius.39">
<div class="line-character">
Cornēlius
</div>
Bona verba. Malē ōminātīs parcitō verbīs.
</div>

<div class="line-container" id="Aemilius.40">
<div class="line-character">
Aemilius
</div>
Deinde, quod quibus praemātūrum est ingenium, quāle tibi, nōn solet iīs longa suppetere vīta iūxtā Graecōrum prōverbium, Ōdī puerulōs praecōcī sapientiā.
</div>

<div class="line-container" id="Cornelius.41">
<div class="line-character">
Cornēlius
</div>
Lūdōs atque dēliciās facis.
</div>

<div class="line-container" id="Aemilius.42">
<div class="line-character">
Aemilius
</div>
Nunc iam videam, quō praeceptor vestram poēsim recūderit.
</div>

<div class="line-container" id="Cornelius.43">
<div class="line-character">
Cornēlius
</div>
Hem tibi.
</div>

<div class="line-container" id="Aemilius.44">
<div class="line-character">
Aemilius
</div>
Legam:
<br><br>
<i>Quis crēdat quam sit miserābile adīre lacūnās<br>
Īnfernās, nisi līminibus quī vīderit illās<br>
Ipse suīs? fueritque eius pars māgna dolōris?<br>
Horrendīsque interfuerit cruciātibus illīs.<br>
Quod superī tamen āvertant mortālibus ōmen:<br>
Sed tribuant cūnctīs coelestia scandere rēgna.<br>
Namque in Plūtōnis (miserum) penetrālibus ātrī<br>
Squālōre horrendīs, et sōle carentibus omnī,<br>
Exustīs quoque Vulcānī exitiō, et Iovis īrā,<br>
Et prō commissīs, et tempore nēquiter āctō,<br>
Prōque diēbus inūtiliter frūstrāque perāctīs,<br>
Prō ingluviē, prōque impietāte, iniūsticiāque,<br>
Ignibus aeternīs dābitur numquam effugienda<br>
Poena, et inexhaustīs cruciātibus et mīserandīs<br>
Carnificīna modīs (crēde) exercēbitur illīc.<br>
Attamen hoc persuāsum habeō fore nōn graviōra<br>
Supplicia ūlla, nisi aspectū et amōre fruīscī<br>
Numquam dīvīnō, numquam ve accumbere mēnsīs<br>
Coelicolum, et numquam gaudēre sodālitiō illō,<br>
Lūmine dēstituī, semperque habitāre tenebrās:<br>
Supplicia hīs vel proxima sunt, ratiōne magistrā,<br>
Quod spēs nūlla micet, quae mentem unde refocillet,<br>
Numquam etenim tam mōle gravī, tam sorte nefandā<br>
Hīc premimur, quīn spēs hōra sī sit meliōris,<br>
Spē sōlā quanvīs longā mēns exhilarēscat.<br>
At conclāmātum quis est et cum quibus āctum,<br>
Heu quis crēdat, et in cuius mentem subeant hāc,<br>
Quam sit acerba, aliās vel poena levissima vīsa est:<br>
Nam convīvia quis celebret quanvīs vel opīma<br>
Vel dulcissimō āmissōrum numerō et grege plēna,<br>
Quis quanvīs seniō, excubiīs ve, labōre ve frāctus,<br>
Molle cubīle adeat, sī inibi mānsūrus in aevum:<br>
Lībertāte abeundī sī numquam fruitūrus?<br>
Hinc bene coniiciās, mēns dēspērāta salūtis<br>
Supplicia heu quantō sibi cōnficiat graviōra,<br>
Quae intoleranda nimis fuerant, sī spēs quoque adesset.<br>
Temporis āmissī dolor haud minimum cruciābit,<br>
Hīs miserē stimulīs mēns exercēbitur usque,<br>
Flēbile et horrendum miserumque ergastulum ut istud<br>
Ēvādās, sīs perpetuus Virtūtis amātor,<br>
Dīvīnaeque voluntātī fac mōrigerēris.<br>
Sōla etenim Virtūs et vīta fidēliter ācta<br>
Tessera erit, quā admittāre in collēgium olympī.</i>
</div>

<div class="line-container" id="Cornelius.45">
<div class="line-character">
Cornēlius
</div>
Iam habēs nostrārum mūsārum prīmōrdia. Videam age nunc iam et vestrās prīmitiās.
</div>

<div class="line-container" id="Aemilius.46">
<div class="line-character">
Aemilius
</div>
Intercidērunt mihi penitus, ut nē minimum quidem verbum meminerim. Sī volēs concēdam tibi legendam, quōmodo praeceptor ipse nostram prīmam foeōtūram recoxerit.
</div>

<div class="line-container" id="Cornelius.47">
<div class="line-character">
Cornēlius
</div>
Quod erat argūmentum?
</div>

<div class="line-container" id="Aemilius.48">
<div class="line-character">
Aemilius
</div>
Omnia dīvitibus ad vōtum affluere.
</div>

<div class="line-container" id="Cornelius.49">
<div class="line-character">
Cornēlius
</div>
Dā igitur.
</div>

<div class="line-container" id="Aemilius.50">
<div class="line-character">
Aemilius
</div>
Accipe.
</div>

<div class="line-container" id="Cornelius.51">
<div class="line-character">
Cornēlius
</div>
Adverte animum.
</div>

<div class="line-container" id="Aemilius.52">
<div class="line-character">
Aemilius
</div>
Istīc sum.
</div>

<div class="line-container" id="Cornelius.53">
<div class="line-character">
Cornēlius
</div>
<i>Omnia dīvitibus cumulātim suppeditantur,<br>
Et fluit ad vōtum fertur quōcunque voluntās.<br>
Sī stomachō lātrante velint accumbere mēnsae,<br>
Pollūctī inveniunt quod edātur, satque superque<br>
Vīna propīnantur Gāzae, Līca, Chia, Phalerna,<br>
Aut sī splendidius quicquam reperitur in orbe.<br>
Sī libeat dormīre, cubīlia mollia plūmīs<br>
Strāta iacent niveō candōre, ubī līntea splendent,<br>
Quālia cum Iūnōne suā sibi Iuppiter optet.<br>
Semper item grātīs coelō ventōque feruntur<br>
Sī proficīscendum, vel iter quōquam faciendum:<br>
Nam quid opus ventīs bacchantibus, atque furete<br>
Tempestāte movēre pedēs ex aedibus amplīs,<br>
In quibus ipse Tagus scatet, et Pactolus arēnīs<br>
Aurīferīs, plēnōque ūberrima cōpia cornū?<br>
Sīn rērum iubeat vīs māgna iter īnstituendum,<br>
Ā pedibus sat habent, quōs ad Garāmantās et Indōs<br>
Vel mittant ad dīvīsōs tōtō orbe Britannōs,<br>
Nam quid dēficiat nōn dēficiente crūmenā?<br>
Sī afflātī levibus ventīs languentque cubantque,<br>
Affluit undique commoditās, quamcunque voluptās<br>
Dictārit: sat amīcōrum, quibus usque benīgnīs<br>
Ūtantur, sat quī fōmenta parent medicōrum,<br>
Quīque levent morbum, et verbīs solentur amīcīs.<br>
Sīn validī incēdant per pūblica corpore sānō,<br>
Sunt quōcunque ferant gressūs, pretiōque et honōre,<br>
Officiō sē observanturque et ubīque coluntur.<br>
Sī in dubium veniant rēs, et sī līs agitanda,<br>
Plūs multō efficiunt sibi fertilitāte crūmenae<br>
Quam quaevīs facundia prōmoveat Cicerōnis,<br>
Namque omnem loculī possunt explēre lacūnam,<br>
Candida ubī stīpāta sedet quoque flāva monēta.<br>
Usque adeō nihil est, quod nōn sibi dīves abundē<br>
Possideat, nīl quō careat vōtī male compos,<br>
In coelō esse tibi Plūtō aspīrante vidēris.</i>
</div>

<div class="line-container" id="Aemilius.54">
<div class="line-character">
Aemilius
</div>
Parum est audīsse, nisi in memoriae thēsaurum recondita serventur. Dā mihi tua igitur dēscrībenda, ego tibi vicissim dabō mea.
</div>

<div class="line-container" id="Cornelius.55">
<div class="line-character">
Cornēlius
</div>
Accipe, daque vicissim, ac valē.
</div>

<div class="line-container" id="Aemilius.56">
<div class="line-character">
Aemilius
</div>
Valē tū quoque.
</div>

{% assign prev_sequence = page.sequence | minus: 1 %}
{% assign next_sequence = page.sequence | plus: 1 %}
{% assign files = site.html_pages | where_exp: "page", "page.path contains 'files/'" %}
{% assign neighbors = files | where: "type", "Colloquium" | where: "author", page.author | where: "collection", page.collection %}
{% assign prev_page = neighbors | where: "sequence", prev_sequence | first %}
{% assign next_page = neighbors | where: "sequence", next_sequence | first %}

<div class="nav-buttons">
<a href="{{ prev_page.url }}" class="nav-button nav-back">⟵ Previous</a>
<a href="{{ next_page.url }}" class="nav-button nav-next">Next ⟶</a>
</div>
</div>
</body>