---
title: Praetextata Latine Loquendi Ratio - Colloquium Trīcēsimum Sextum
subtitle: Dē Officiō in Aede Sacrā sub Sacrīs Obeundō II
type: Colloquium
author: Duncanus
topic: Poetry, First Compositions, Hell and Heaven
difficulty: Advanced
sequence: 35
character_count: 2
permalink: /duncanus/praetextata-ratio-colloquium-tricesimum-sextum/
---

<!DOCTYPE html>

<head>
<title>{{page.title}}</title>
<meta name="viewport" content="width=device-width, initial-scale=1.0" />
<link rel="icon" type="image/x-icon" href="/images/favicon.ico" />
<link rel="stylesheet" href="/style-reading.css" />
<link rel="stylesheet" href="/style-common.css" />
<link rel="stylesheet" href="/w3.css" />
</head>

<body>
<div class="w3-top">
<div class="w3-bar w3-black">
<a href="/" class="w3-bar-item w3-button w3-mobile"
><b>Colloquia Latina</b></a
>
<a
href="{{ site.baseurl }}/{{ page.author | downcase | replace: ' ', '-' }}/"
class="w3-bar-item w3-button w3-mobile"
>{{ page.author }}</a
>
<div class="w3-bar-item w3-mobile w3-center"><i>{{ page.title }}</i></div>
</div>
</div>
<div style="height: 3em"></div>

<div class="main-content">
<h1>{{page.title}}</h1>
<h3>{{page.subtitle}}</h3>

<div class="characters">
Persōnae:<br>
Aemilius Rēgnerī Aquerslōtenās, Cornēlius Guolterī Limmenaeus
</div>

<div class="line-container" id="Aemilius.1">
<div class="line-character">
Aemilius
</div>
Quid ita dūrus attentusque vidēris et fronte tētricā caperātāque, quasi ē Trophōniī spēcū reversus? Unde nam venīs?
</div>

<div class="line-container" id="Cornelius.2">
<div class="line-character">
Cornēlius
</div>
Ā lūdī magistrō.
</div>

<div class="line-container" id="Aemilius.3">
<div class="line-character">
Aemilius
</div>
Quid illīc tibi fuit hoc lūdendī tempore negōtiī?
</div>

<div class="line-container" id="Cornelius.4">
<div class="line-character">
Cornēlius
</div>
[<i>Longus sermō dē negōtiō apud magistrum</i>]
</div>

<div class="line-container" id="Aemilius.5">
<div class="line-character">
Aemilius
</div>
Doceō tē igitur, dum studiōsē labōrēs, et sēdulō incumbās, viam esse nōn admodum arduam ad summās ōpēs consequendās. Iam vērō sī contrā dēsīdēs, sī ōciōsē torpēs, sī ignāvē contābēscis, sī nihil bene agis, nihil rēctē factitās, adde quod sī lusibus et genialibus epulīs addictus, vītam trānsigis, tum nimirum et per crīmen et per dēdecus vītam prōdūcēs, nec umquam ad rēs amplās ēvadēs.
</div>

<div class="line-container" id="Cornelius.6">
<div class="line-character">
Cornēlius
</div>
Grātulor mihi tam ērudītum nactum esse sodālem, quī mē tam pulchrīs documentīs līberāliter dōnārit. Haec monumenta vestrī tū mē precāre, ut teneam, meminerim, nunquam ēxcidat oblīviō.
</div>

<div class="line-container" id="Aemilius.7">
<div class="line-character">
Aemilius
</div>
[<i>Sermō dē studiīs et poēsī</i>]
</div>

<div class="line-container" id="Cornelius.8">
<div class="line-character">
Cornēlius
</div>
Ausim lēgere tibi mea prīmōrdia, quae pridem rogāvistī. Audī, sī placet, prīmam hanc ingeniī meī foetūram, prīmās hās mūsae meae līmātūrās. Fortasse rīdēbis, cum audiēris mea ineptā crepundia.
</div>

<div class="line-container" id="Aemilius.9">
<div class="line-character">
Aemilius
</div>
Audiō.
</div>

<div class="line-container" id="Cornelius.10">
<div class="line-character">
Cornēlius
</div>
<i>Convīviō coelī pulchrum est interesse beātō:<br>
At īnfernālibus miserum est accumbere mēnsīs.</i>
</div>

<div class="line-container" id="Aemilius.11">
<div class="line-character">
Aemilius
</div>
Ha ha he.
</div>

<div class="line-container" id="Cornelius.12">
<div class="line-character">
Cornēlius
</div>
Nōnne praedīxeram tē rīsūrum audītīs nostrīs ineptiīs? Sed age, quotiēs peccātum est?
</div>

<div class="line-container" id="Aemilius.13">
<div class="line-character">
Aemilius
</div>
Plūs minus ter in arte mētricā. Quīn et vōx īnfernālīs resipit nesciō quid opicum. Vērum ut sciās laudō prīmam ingeniī tuī foetūram. Nōn exspectāssem prīmō perīculō tantum artificiī. Sī pergās ingenium colere, in magnum auguror dextrīs Mūsīs tē ēvāsūrum poētam (nam exercitātiō potest omnia) modo tibi vīta suppeditet satis longa. Id quod timeō nōn futūrum.
</div>

<div class="line-container" id="Cornelius.14">
<div class="line-character">
Cornēlius
</div>
Unde istud augurāris?
</div>

<div class="line-container" id="Aemilius.15">
<div class="line-character">
Aemilius
</div>
Ex duōbus auspiciīs. Prius, quod in vōce convīviī, brevem fēcistī prīmam syllabam vīvendī. Istud mihi auguriō est, vītam tibi fore brevem.
</div>

<div class="line-container" id="Cornelius.16">
<div class="line-character">
Cornēlius
</div>
Bona verba. Male ōminātīs parcitō verbīs.
</div>

<div class="line-container" id="Aemilius.17">
<div class="line-character">
Aemilius
</div>
Deinde, quod quibus praemātūrum est ingenium, quāle tibi, nōn solet iīs longa suppetere vīta iūxtā Graecōrum prōverbium: <i>Ōdī puerulōs praecōcī sapientiā.</i>
</div>

<div class="line-container" id="Cornelius.18">
<div class="line-character">
Cornēlius
</div>
Lūdōs atque dēliciās facis.
</div>

<div class="line-container" id="Aemilius.19">
<div class="line-character">
Aemilius
</div>
Nunc iam videam, quō praeceptor vestram poēsin recūderit.
</div>

<div class="line-container" id="Cornelius.20">
<div class="line-character">
Cornēlius
</div>
Hem tibi.
</div>

<div class="line-container" id="Aemilius.21">
<div class="line-character">
Aemilius
</div>
Legam:
<br><br>
<i>Quis crēdat quam sit miserābile adīre lacūnās<br>
Īnfernās, nisi lūminibus quī vīderit illās<br>
Ipse suīs? fueritque eius pars magna dolōris?<br>
Horrendīsque interfuerit cruciātibus illīs.<br>
Quod superī tamen āvertant mortālibus ōmen:<br>
Sed tribuant cūnctīs coelestia scandere rēgna.<br>
Namque in Plūtōnis (miserum) penetrālibus ātrī<br>
Squālōre horrendīs, et sōle carentibus omnī,<br>
Exūstīs quoque Vulcānī exitiō, et Iovis īrā,<br>
Et prō commissīs, et tempore nēquiter āctō,<br>
Prōque diēbus inūtiliter frūstrāque perāctīs,<br>
Prō ingluviē, prōque impietāte, iniūsticiāque,<br>
Ignibus aeternīs dābitur numquam effugienda<br>
Poena, et inexhaustīs cruciātibus et mīserandīs<br>
Carnificīna modīs (crēde) exercēbitur illīc.<br>
Attamen hoc persuāsum habeō fore nōn graviōra<br>
Supplicia ūlla, nisi aspectū et amōre fruīscī<br>
Numquam dīvīnō, numquam ve accumbere mēnsīs<br>
Coelicolum, et numquam gaudēre sodālītiō illō,<br>
Lūmine dēstituī, semperque habitāre tenebrās:<br>
Supplicia hīs vel proxima sunt, ratiōne magistrā,<br>
Quod spēs nūlla micet, quae mentem unde refocillet,<br>
Numquam etenim tam mōle gravī, tam sorte nefandā<br>
Hīc premimur, quīn spēs hōra sī sit meliōris,<br>
Spē sōlā quanvīs longā mēns exhilārescat.<br>
At conclāmātum quis est et cum quibus āctum,<br>
Heu quis crēdat, et in cuius mentem subeant hāc,<br>
Quam sit acerba, aliās vel poena lēvissima vīsa est:<br>
Nam convīvia quis celebret quanvīs vel opīma<br>
Vel dulcissimō āmissōrum numerō et grege plēna,<br>
Quis quanvīs seniō, excubiīs ve, labōre ve frāctus,<br>
Molle cubīle adeat, sī inibī mānsūrus in aevum:<br>
Lībertāte abeundī sī numquam fruitūrus?<br>
Hinc bene coniiciās, mēns dēsperāta salūtis<br>
Supplicia heu quantō sibi cōnficiat graviōra,<br>
Quae intōleranda nimis fuerant, sī spēs quoque adesset.<br>
Temporis āmissī dolor haud minimum cruciābit,<br>
Hīs miserē stimulīs mēns exercēbitur usque,<br>
Flēbile et horrendum mīserumque ergastulum ut istud<br>
Ēvādās, sīs perpetuus Virtūtis amātor,<br>
Dīvīnaeque voluntātī fac mōrigerēris.<br>
Sōla etenim Virtūs et vīta fīdēliter ācta<br>
Tessera erit, quā admittāre in collēgium ōlympī.</i>
</div>

<div class="line-container" id="Cornelius.22">
<div class="line-character">
Cornēlius
</div>
Iam habēs nostrārum mūsārum prīmōrdia. Videam age nunc iam et vestrās prīmiciās.
</div>

<div class="line-container" id="Aemilius.23">
<div class="line-character">
Aemilius
</div>
Intercidērunt mihi penitus, ut nē minimum quidem verbum meminerim. Sī vōlēs concēdam tibi legendam, quōmodo praeceptor ipse nostram prīmam foetūram recoxerit.
</div>

<div class="line-container" id="Cornelius.24">
<div class="line-character">
Cornēlius
</div>
Quod erat argūmentum?
</div>

<div class="line-container" id="Aemilius.25">
<div class="line-character">
Aemilius
</div>
<i>Omnia dīvitibus ad vōtum affluere.</i>
</div>

<div class="line-container" id="Cornelius.26">
<div class="line-character">
Cornēlius
</div>
Dā igitur.
</div>

<div class="line-container" id="Aemilius.27">
<div class="line-character">
Aemilius
</div>
Accipe.
</div>

<div class="line-container" id="Cornelius.28">
<div class="line-character">
Cornēlius
</div>
Adverte animum.
</div>

<div class="line-container" id="Aemilius.29">
<div class="line-character">
Aemilius
</div>
Istīc sum.
</div>

<div class="line-container" id="Cornelius.30">
<div class="line-character">
Cornēlius
</div>
<i>Omnia dīvitibus cumulātim suppedi tantur,<br>
Et fluit ad vōtum fertur quōcunque voluntās.<br>
Sī stomachō latrānte velint accumbere mēnsae,<br>
Pollūctī inveniunt quod ēdātur, satque superque<br>
Vīna prōpīnantur Gāzae, Līca, Chīa, Phalerna,<br>
Aut sī splendidius quicquam reperitur in orbe.<br>
Sī libeat dormīre, cubīlia mollia plūmīs<br>
Strāta iacent niveō candōre, ubī līntea splendent,<br>
Quālia cum Iūnōne suā sibi Iupiter optet.<br>
Semper item grātīs coelō ventōque feruntur<br>
Sī proficīscendum, vel iter quōquam faciendum:<br>
Nam quid opus ventīs bacchantibus, atque furete<br>
Tempestāte movēre pedēs ex aedibus amplīs,<br>
In quibus ipse Tagus scatet, et Pactolus arēnīs<br>
Aurīferīs, plēnōque ūberrima cōpia cornū?<br>
Sīn rērum iubeat vīs magna iter īnstituendum,<br>
Ā pedibus sat habent, quōs ad Garamantēs et Indōs<br>
Vel mittant ad dīvīsōs tōtō orbe Britannōs,<br>
Nam quid dēficiat nōn dēficiente crumēnā?<br>
Sī afflātī levibus ventīs languentque cubantque,<br>
Affluit undique commoditās, quamcunque voluptās<br>
Dictārit: sat amīcōrum, quibus usque benīgnīs<br>
Ūtantur, sat quī fōmenta parant medicōrum,<br>
Quīque levent morbum, et verbīs sōlentur amīcīs.<br>
Sīn validī incēdant per pūblica corpore sānō,<br>
Sunt quōcunque ferant gressūs, pretiōque et honōre,<br>
Officiō sē observanturque et ubīque coluntur.<br>
Sī in dubium veniant rēs, et sī līs agitanda,<br>
Plūs multō efficiunt sibi fertilitāte crumēnae<br>
Quam quaevīs facundia prōmoveat Cicerōnis,<br>
Namque omnem loculī possunt explēre lacūnam,<br>
Candida ubī stipāta sedet quoque flāva monēta.<br>
Usque adeō nihil est, quod nōn sibi dīves abundē<br>
Possideat, nil quō careat vōtī male compos,<br>
In coelō esse tibi Plūtō aspīrante vidēris.</i>
</div>

<div class="line-container" id="Aemilius.31">
<div class="line-character">
Aemilius
</div>
Parum est audīsse, nisi in memoriae thēsaurum recondita serventur. Dā mihi tua igitur dēscrībenda, ego tibi vicissim dabō mea.
</div>

<div class="line-container" id="Cornelius.32">
<div class="line-character">
Cornēlius
</div>
Accipe, daque vicissim, ac valē.
</div>

<div class="line-container" id="Aemilius.33">
<div class="line-character">
Aemilius
</div>
Valē tū quoque.
</div>

<div class="line-container" id="Cornelius.34">
<div class="line-character">
Cornēlius
</div>
<b>FĪNIS</b>
</div>

{% assign prev_sequence = page.sequence | minus: 1 %}
{% assign next_sequence = page.sequence | plus: 1 %}
{% assign files = site.html_pages | where_exp: "page", "page.path contains 'files/'" %}
{% assign neighbors = files | where: "type", "Colloquium" | where: "author", page.author | where: "collection", page.collection %}
{% assign prev_page = neighbors | where: "sequence", prev_sequence | first %}
{% assign next_page = neighbors | where: "sequence", next_sequence | first %}

<div class="nav-buttons">
<a href="{{ prev_page.url }}" class="nav-button nav-back">⟵ Previous</a>
<a href="{{ next_page.url }}" class="nav-button nav-next">Next ⟶</a>
</div>
</div>
</body>