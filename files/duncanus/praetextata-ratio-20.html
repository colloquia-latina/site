---
title: Praetextata Latine Loquendi Ratio - Colloquium Vicesimum
subtitle: De affectibus animi superandis VI
type: Colloquium
author: Duncanus
topic: School discipline, Authority, Behavior
difficulty: Moderate
sequence: 20
character_count: 2
permalink: /duncanus/praetextata-ratio-colloquium-vicesimum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>
    
    <div class="characters">
            Persōnae:<br>
            Aemīlius Aquerslōtēnās, Cornēlius Arnoldī Rīpānus
        </div>

        <div class="line-container" id="Aemilius.1">
            <div class="line-character">
                Aemīlius
            </div>
            Quid illīc turbae est? quae rērum cōnfūsiō in lūdō? Quid lūdus noster literārius tam est tumultuōsus? Cūr tantus fit strepitus in lūdō? quid ita perstrepunt in gymnasiō? Quid ita tumultuantur? quid ita cursitant rūrsum prōrsum, nec eōdem manent locō? quid ita strepitant in lūdō literāriō? Quid ita strepit omnis lūdus murmure caecō? Quid uāstō murmure perstrepit schola? Iactantur uōcēs dēnsae et cōnfūsae, clāmōrēs obscūrī uoluuntur, contentiōnēs agitantur, fābulae passim et ubīque seruntur, mīror, quid ita? Cūr schola personat ita tumultuantium cōnfūsīs clāmōribus tōta? Quae noua rērum faciēs? Nōn solent ita discurrere atque nunc.
        </div>

        <div class="line-container" id="Cornelius.2">
            <div class="line-character">
                Cornēlius
            </div>
            Nescīs praeceptor abest.
        </div>

        <div class="line-container" id="Aemilius.3">
            <div class="line-character">
                Aemīlius
            </div>
            uter praeceptōrum? gymnasiarcha, an hypodidascalus? prīmārius praeceptōrum, an secundārius? prīmicerius magistrōrum an secundicerius? prīmītius professor, an subcenturiō?
        </div>

        <div class="line-container" id="Cornelius.4">
            <div class="line-character">
                Cornēlius
            </div>
            Nōn est nunc nisi ūnus magister. Herī abiit alter, neque in illius locum quisquam suffectus est adhūc, quod sciam.
        </div>

        <div class="line-container" id="Aemilius.5">
            <div class="line-character">
                Aemīlius
            </div>
            Nōn sunt hōc saeculō inuentū et parātū facilēs bonī praeceptōrēs. Sed quō profectus est lūdī magister?
        </div>

        <div class="line-container" id="Cornelius.6">
            <div class="line-character">
                Cornēlius
            </div>
            Edamum ad Mēnardum Enchūsānum Cūriae Edamēnsis gubernātōrem prīmārium.
        </div>

        <div class="line-container" id="Aemilius.7">
            <div class="line-character">
                Aemīlius
            </div>
            Ad curiōnem māximum inquis?
        </div>

        <div class="line-container" id="Cornelius.8">
            <div class="line-character">
                Cornēlius
            </div>
            Inquam.
        </div>

        <div class="line-container" id="Aemilius.9">
            <div class="line-character">
                Aemīlius
            </div>
            Quid āctūrus illīc?
        </div>

        <div class="line-container" id="Cornelius.10">
            <div class="line-character">
                Cornēlius
            </div>
            Equidem nesciō, nisi quod parēs cum paribus facilimē congregantur.
        </div>

        <div class="line-container" id="Aemilius.11">
            <div class="line-character">
                Aemīlius
            </div>
            Quem relīquit suī officiī succidāneum? quem suī mūneris lēgātum? quem uicārium? Quis fīdūciāriam eius operam obtinet? Cui fīdūciāria docendī prōuincia interim dāta est?
        </div>

        <div class="line-container" id="Cornelius.12">
            <div class="line-character">
                Cornēlius
            </div>
            Nicolāō Iacobaeō Roterōdāmō, adulēscentī prō suā aetāte undecunque doctissimō.
        </div>

        <div class="line-container" id="Aemilius.13">
            <div class="line-character">
                Aemīlius
            </div>
            Doctissimum esse sciō, et suffīcientissimum ad docendī mūnus obeundum, caeterum ad puerīlēs mōtūs atque tumultūs compēscendōs, ad turbam sēdandam, ad lītēs aut iūrgia compōnenda, nōn perinde accommodum, quod eum nōn ita reuereantur, ut ipsum lūdī moderātōrem prīmītium.
        </div>

        <div class="line-container" id="Cornelius.14">
            <div class="line-character">
                Cornēlius
            </div>
            Vērum est. Mīror tamem cūr eum nōn perinde obseruēmus atque ipsum prīncipem lūdī magistrum, cum sit ērudītiōne et ēloquentiā nōn uulgārī, praestetque mōribus ēximiīs, omniumque imitātiōne dignīs.
        </div>

        <div class="line-container" id="Aemilius.15">
            <div class="line-character">
                Aemīlius
            </div>
            Id uitiō fit quōrundam lascīuōrum et refrāctāriōrum, quod minus eum uenerēmur quam pār sit.
        </div>

        <div class="line-container" id="Cornelius.16">
            <div class="line-character">
                Cornēlius
            </div>
            Nōn facile est tantam sibi comparāre auctōritātem, quantam ipse lūdī nostrī dictātor obtinet. Atque hinc est cūr ita tumultuēntur.
        </div>

        <div class="line-container" id="Aemilius.17">
            <div class="line-character">
                Aemīlius
            </div>
            At nōs abstineāmus fābulīs et tumultibus, nē malīs et proteruis fenestram aperiāmus peccandī līberius.
        </div>

        <div class="line-container" id="Cornelius.18">
            <div class="line-character">
                Cornēlius
            </div>
            Rēctē monēs. Eāmus ad suōs quisque mūtōs magistrōs, quibuscum familiāritātem habeāmus. Valē.
        </div>

        <div class="line-container" id="Aemilius.19">
            <div class="line-character">
                Aemīlius
            </div>
            Valē quoque. Valēbimus autem sī gnāuiter studeāmus.
        </div>

        <div class="line-container" id="Cornelius.20">
            <div class="line-character">
                Cornēlius
            </div>
            Prōcul dubiō. Nam istius ergō uenimus hūc.
        </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>