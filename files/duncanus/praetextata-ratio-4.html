---
title: Praetextata Latine Loquendi Ratio - Colloquium Quartum
subtitle: Dē Excursū in Glaciem et dē Scrībendī Occupātiōnibus
type: Colloquium
author: Duncanus
topic: Ice Skating, Writing
difficulty: Moderate
sequence: "004"
character_count: 2
permalink: /duncanus/praetextata-ratio-colloquium-quartum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>
    
    <div class="characters">
      Persōnae:<br>
      Philopaegmōn, Polȳgraphus
    </div>

    <div class="line-container" id="Philopaegmon.1">
      <div class="line-character">
        Philopaegmōn
      </div>
      Sī tibi sit vacuum Polȳgraphe. Sī tibi sit ōtium. Sī vacet. Sī sit integrum. Sī tibi sit līberum. Sī per occupātiōnēs tuās licet: velim ūnā mēcum aliquō veniās lūsum: rogō mēcum aliquantisper prōdeambulēs: tē mihi breviusculae deambulātiōnis comitem prabeās ōrō.
    </div>

    <div class="line-container" id="Polygraphus.2">
      <div class="line-character">
        Polȳgraphus
      </div>
      Vacat ut vidēs. Cernīs, opīnor, nisi caecutiās, quam integrum sit mihi tēcum īre quōquam vel lūsum, vel deambulātum. Sedeō tantīs dīstrīctus et occupātus, ut vidēs, scrībendī negōtiīs, quantīs vix duo tresve hominēs parēs sint exhauriendīs atque perficiendīs. Tantīs occupor atque dīstrahor labōribus, quantīs vix quisquam manū prōmptissimus sufficiat exantlandīs. Tot negōtiōrum undīs obruor, ut vix mē tōtō hōc tempore pōmerīdiānō hinc expedierō, tantum abest, ut līberum fore crēdās, animī tēcum causā deambulāre. Tantum mihi incumbit negōtiī, ut etiamsī nūllum dem tempus vacuum labōris, vix tamen absolverō, quod sit hodiē mihi opus factō atque perfectō. Tot implicor negōtiīs, ut vix, etiamsī centimanum, pene dīxerim, diī dederint esse, mē ex illīs temporī explicem.
    </div>

    <div class="line-container" id="Philopaegmon.3">
      <div class="line-character">
        Philopaegmōn
      </div>
      Mīror cūr tibi plūribus semper opus sit scrīptīs quam mihi atque meae farīnae aliīs.
    </div>

    <div class="line-container" id="Polygraphus.4">
      <div class="line-character">
        Polȳgraphus
      </div>
      Nōn est quod mīrēris. Et tibi fuerit abundē quod scrīptitēs, sī nōn īnsānō et nimiō lūsitandī teneāris amōre. Porrige mihi librum tuum, mōnstrābō tibi multās lacūnās in superiōribus dictātīs, quās tibi peperit tua cessātiō, quibus sit tibi tempore succīsīvō perinde opus explētīs, atque nunc mihi hīsce scrīptīs.
    </div>

    <div class="line-container" id="Philopaegmon.5">
      <div class="line-character">
        Philopaegmōn
      </div>
      Valeant ista tetrica, quae frontem corrugent. Urgeāmus hanc lūdendī occāsiōnem. Nōn semper erit tālis aut cōpia, aut commoditās. Invītat coelum, et praeceptor lūdendī potestātem fēcit. Pedēs prūriunt. Animī libīdō glīscit magis magisque. Aliās, quandō dēsīderābimus, forte nōn licēbit vel per praeceptōrem, vel per āeris inclēmentiam. Quis enim aliās bacchantibus ventīs, aut saevientibus vel pluviīs vel nivibus, sub dīvum prōdeat? Cui libeat aliās, quandō horrēbit coelum vel imbribus, vel nivibus, vel furentibus ventōrum procellīs, exīre aedibus, et in pūblicum prōdīre?
    </div>

    <div class="line-container" id="Polygraphus.6">
      <div class="line-character">
        Polȳgraphus
      </div>
      Sī nōn erit aliās ubi lūdam, istud nōn dolēbit mihi: erit ubi scrībam aut studeam.
    </div>

    <div class="line-container" id="Philopaegmon.7">
      <div class="line-character">
        Philopaegmōn
      </div>
      Amābō tē venī mēcum. Istud quicquid est negōtiī, poterīs, sī volēs, commodius in aliud tempus prōtollere, comperendināre, prōtrahere, reicere, prōlātāre, differre, prōcrāstināre, et nunc dare temporis nōn nihil lūsibus. Quod enim nōn fēceris et absolveris hodiē, id nōn minus commodē vel crās, vel perendīē, vel proximā hebdomadē factum reddēs, et ad umbilīcum dūcēs. Quicquid nunc meā caussā posthabueris, atque īnfectum relīqueris, eī negōtiō facile aliās extrēmam manum addideris, et suprēmum fastīgium imposueris. Aliās facile colophōnem addideris, sī labōribus nunc ūllīs nōndum perfectīs meā grātiā supersēderis.
    </div>

    <div class="line-container" id="Polygraphus.8">
      <div class="line-character">
        Polȳgraphus
      </div>
      Hanc scrībendī operam nōn possum intermittere, neque in aliud tempus tollere. Nam ubi hāsce absolverō litterās et obsīgnāverō, tum dēmum et alterās scrībendās habēbō, quās nisi tābellāriō ad vesperum in tempore dederō, frūstrā tōtam hanc operam nāvāverō, frūstrāque scrīpserō: cum is crās summō sit māne solūtūrus, et iter ingressūrus. Quīn et hīsce cōnfectīs, restat in superiōribus dictātīs et mihi lacūna quaedam (abfuī enim nunc nūper semel lūdō, nec interfuī lectiōnibus) quae mihi venit explenda.
    </div>

    <div class="line-container" id="Philopaegmon.9">
      <div class="line-character">
        Philopaegmōn
      </div>
      Hem, semper habēs quod excūsēs. Eia age, missa isthaec face, mēcumque abitō nōn nisi ūnam aut alteram hōrulam.
    </div>

    <div class="line-container" id="Polygraphus.10">
      <div class="line-character">
        Polȳgraphus
      </div>
      Quid istud? mōs gerātur hominī nimis importūnō. Sed quō mē vocās? quō mē invītās?
    </div>

    <div class="line-container" id="Philopaegmon.11">
      <div class="line-character">
        Philopaegmōn
      </div>
      Ut dēscendāmus ūnā in glaciem, atque inibī tempus aliquantisper lūsū oblectēmus.
    </div>

    <div class="line-container" id="Polygraphus.12">
      <div class="line-character">
        Polȳgraphus
      </div>
      Nōn ausim. Glaciēs nūllō fulta est tibīcine. Timeō ut sit satis firma, praesertim cum superiōribus diēbus nimis variārit coelum, nunc gelārit, nunc regelārit, nunc ninxerit, nunc nōnnihil pluerit.
    </div>

    <div class="line-container" id="Philopaegmon.13">
      <div class="line-character">
        Philopaegmōn
      </div>
      Quīn eādem operā timēs nē coelum ruat? Nam et id nūllīs est suffultum trabibus.
    </div>

    <div class="line-container" id="Polygraphus.14">
      <div class="line-character">
        Polȳgraphus
      </div>
      Id Atlantis sustentātur humerīs.
    </div>

    <div class="line-container" id="Philopaegmon.15">
      <div class="line-character">
        Philopaegmōn
      </div>
      Illīus humerī iam ōlim nimiō fatīscunt onere, nec parēs sunt perpetuō sustentandīs ponderibus tantīs. At ut āmōtō quaerāmus sēria lūdō. Vidē, quanta homnium myrmēcia sēsē crēdiderit glaciēī, quanta vīs hominum illīc agitet lūdibunda, quibus sī sat firma, satis solida sit glaciēs, quid nī et nōbīs?
    </div>

    <div class="line-container" id="Polygraphus.16">
      <div class="line-character">
        Polȳgraphus
      </div>
      Quid istud? quandō vīs ita, mihi praeitō: sequar.
    </div>

    <div class="line-container" id="Philopaegmon.17">
      <div class="line-character">
        Philopaegmōn
      </div>
      Hem praeeō, glaciemque tibi scindō, cōnsequitor.
    </div>

    <div class="line-container" id="Polygraphus.18">
      <div class="line-character">
        Polȳgraphus
      </div>
      Subsequar pedetentim. Nam haec via mihi rārīs est trīta pedibus.
    </div>

    <div class="line-container" id="Philopaegmon.19">
      <div class="line-character">
        Philopaegmōn
      </div>
      Factum est mihi saepe perīculum. Iam inde ā tenerīs unguiculīs, cum prīmum certīs pedibus sīgnāre humum didiceram, haec mihi frequenter pedum vīsa fuit via.
    </div>

    <div class="line-container" id="Polygraphus.20">
      <div class="line-character">
        Polȳgraphus
      </div>
      Papae, quam pernīcibus illī volant pedibus per glaciem, nōn multō sēgnius, quam avēs āera trānsmittunt.
    </div>

    <div class="line-container" id="Philopaegmon.21">
      <div class="line-character">
        Philopaegmōn
      </div>
      Illam artem et ipse nōvī.
    </div>

    <div class="line-container" id="Polygraphus.22">
      <div class="line-character">
        Polȳgraphus
      </div>
      Exercē igitur, ut ipse et videam et discam, nē penitus hūc frūstrā sit ventum.
    </div>

    <div class="line-container" id="Philopaegmon.23">
      <div class="line-character">
        Philopaegmōn
      </div>
      Officium et mūnus volandī sine ālārum rēmigiō exstāre nōn potest. Sī mihi sit ita pervolītanda glaciēs, tālāria pedibus nectam oportet.
    </div>

    <div class="line-container" id="Polygraphus.24">
      <div class="line-character">
        Polȳgraphus
      </div>
      Indue tālāria, mihique eōrum, sī in prōmptū tibi sint, pār induendum concēde.
    </div>

    <div class="line-container" id="Philopaegmon.25">
      <div class="line-character">
        Philopaegmōn
      </div>
      Ēn tibi, heus tū, īgnōrās ratiōnem induendī, mē vidē, hōc modō induās oportet.
    </div>

    <div class="line-container" id="Polygraphus.26">
      <div class="line-character">
        Polȳgraphus
      </div>
      Teneō.
    </div>

    <div class="line-container" id="Philopaegmon.27">
      <div class="line-character">
        Philopaegmōn
      </div>
      Bene habet. Sīc indūta oportuit. Nunc coniciāmus nōs in pedēs, et āvolītēmus hinc.
    </div>

    <div class="line-container" id="Polygraphus.28">
      <div class="line-character">
        Polȳgraphus
      </div>
      Tū mihi praeitō, ut sciam quōmodō sequar. Tū mihi praelūditō et quā ratiōne sequar, praescrībitō. Sat est, sequor. Hoī, heī, mihi rupta sunt īlia, et tōtum caput tūber est.
    </div>

    <div class="line-container" id="Philopaegmon.29">
      <div class="line-character">
        Philopaegmōn
      </div>
      Ehō, quid manēs istic? Quīn sequeris?
    </div>

    <div class="line-container" id="Polygraphus.30">
      <div class="line-character">
        Polȳgraphus
      </div>
      Quid sequerer? vix prīmō mōtō pede, cecidī.
    </div>

    <div class="line-container" id="Philopaegmon.31">
      <div class="line-character">
        Philopaegmōn
      </div>
      Adsīs hūc, egō tē manibus porrēctīs levābō.
    </div>

    <div class="line-container" id="Polygraphus.32">
      <div class="line-character">
        Polȳgraphus
      </div>
      Rīdēs bipedum nēquissime? Egō ringor parumque ā flētū absum, quod collāpsus humī videor mihi nimiō prae dolōre, vel latera frēgisse, vel cerebrum dēminuisse: at vērō tū lūdōs dēliciāsque mē faciās? Hūc malōrum tū mē pellēxistī. Ī, quō dīgnus es cum tuīs tālāribus. Numquam mihi posthāc tam commodē dīcēs, ut mē dēnuō in similem nassam pelliciās. Redībō domum ad meōs mūtōs magistrōs. Malīs hūc mē contulī avibus. Inauspicātō hūc tulī pedēs. Redauspicandus est mihi et referendus domum gradus, nec umquam hūc revocandus. Pīscātor īctus sapiam. Valeat glaciēs. Valeant tālāria. Quam quisque nōrit artem, in hāc sē exerceat.
    </div>

    <div class="line-container" id="Philopaegmon.33">
      <div class="line-character">
        Philopaegmōn
      </div>
      Vidē vidē, ut fugit homō, quasi aut oestrō percītus, aut āctus scūticā. Audiō hominem nesciō quid sēcum sub linguā immurmurantem. Nōn cōnsequar nunc, ut cum eō in grātiam redīre studeam. Nimiō enim īrārum fluctuat aestū. Id auspicātius faciam vesperī, cum haec īra dēferbuerit, modō nōn oblaēserit sibi cerebrum, vel aliquod membrum luxārit. Id enim quod diī prohibeant, mihi cesserit male, quī fuerim author in glaciem excurrendī.
    </div>

    {% assign prev_sequence = page.sequence | minus: 1 %}
    {% assign next_sequence = page.sequence | plus: 1 %}
    {% assign files = site.html_pages | where_exp: "page", "page.path contains 'files/'" %}
    {% assign neighbors = files | where: "type", "Colloquium" | where: "author", page.author | where: "collection", page.collection %}
    {% assign prev_page = neighbors | where: "sequence", prev_sequence | first %}
    {% assign next_page = neighbors | where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>