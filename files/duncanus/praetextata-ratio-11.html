title: Praetextata Latine Loquendi Ratio - Colloquium Undecimum
subtitle: De ludo sphaerico per annulum ferreum I
type: Colloquium
author: Duncanus
topic: Games, Competition, Recreation
difficulty: Moderate
sequence: 11
character_count: 2
permalink: /duncanus/praetextata-ratio-colloquium-undecimum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>
    
    <div class="characters">
            Persōnae:<br>
            Ioannēs Spānus Amstelredāmus, Nicolāus Iacobaeus Roterōdāmus
        </div>

        <div class="line-container" id="Nicolaus.1">
            <div class="line-character">
                Nicolāus
            </div>
            Bene factum, quod ad tempus praescrīptum et ad locum dictum adsīs. Grātus est mihi tuus aduentus.
        </div>

        <div class="line-container" id="Ioannes.2">
            <div class="line-character">
                Ioannēs
            </div>
            Grāta est mihi tua expectātiō.
        </div>

        <div class="line-container" id="Nicolaus.3">
            <div class="line-character">
                Nicolāus
            </div>
            Euge nunc rē ipsā comperiō esse tē, quod audīre gaudēs, fīdumque probumque: quod līberāris, quam mihi dederās, fidem. Nae tū dignus es, cui mandem atque committam, sī quid rēctē cūrātum uelim. Eāmus nunc iam sodēs ad sphaeristerium, et lūdīcrum certāmen ineāmus. Lūsōriās manūs cōnserāmus.
        </div>

        <div class="line-container" id="Ioannes.4">
            <div class="line-character">
                Ioannēs
            </div>
            Licet. Sed age, uīs nē adhibeāmus nōbīs et ascīscāmus ūnum atque alterum praetereā collūsōrem? Māuis nē adhibērī sociōs perīculī, an potius placet monomachia, ut ūnus cum ūnō congrediātur?
        </div>

        <div class="line-container" id="Nicolaus.5">
            <div class="line-character">
                Nicolāus
            </div>
            Minimē gentium. Malō nōs sōlōs inter nōs committī, ut sōlus uel palmam feram, uel quod absit, herbam porrigam: ut sōlus adminiculante fortūnā uictor abeam: ut sōlus fortūnā suffrāgante celebrem epinīcia: ut sōlus dextrā fortūnā dextrōque Hercule encōmium canam. Malō singulārī certāmine tēcum contendere, nē qua pars uictōriae dēcidātur alterī, ut meō sōlius perīculō mihi stet aut cadat fābula. Arbitrōs tamen et spectātōrēs, sī quōs uelīs admittere, repudiāre nōlim, neque pūblicā prohibēre arēnā.
        </div>

        <div class="line-container" id="Ioannes.6">
            <div class="line-character">
                Ioannēs
            </div>
            Istud et ipse malō, ut uictōria ad plēnum sit mea: ut laus in solidum sit mea: ut mihi ūnī cēdat uictōria honōrī: nē meō honōrī quippiam dēcēdat cum uīcerō. Vērum īmus nē tandem?
        </div>

        <div class="line-container" id="Nicolaus.7">
            <div class="line-character">
                Nicolāus
            </div>
            Īmus. per mē nōn stat quō minus quam prīmum eāmus. Nihil moror.
        </div>

        <div class="line-container" id="Ioannes.8">
            <div class="line-character">
                Ioannēs
            </div>
            Haec area sānē perquam commoda est. Nunquam, quod meminī, uīdī sphaeristerium commodius et magis appositum huic lūsuī. Hīc sānē locus sphaericō lūsuī quam aptissimus est. Dispiciāmus, priusquam auspicēmur, priusquam hanc tēlam (quod dīcitur) exōrdiāmur, an sphaerae sint aequālēs, et palmulae peraeque habilēs atque accommodae: nē postmodum, quem nostrum fortūna frustrāuerit uictōriā spērātā, is aut uolārum, aut globōrum inīquitātem accūset: quemadmodum solet aquam culpāre Ardea, quod uulgō dīcitur.
        </div>

        <div class="line-container" id="Nicolaus.9">
            <div class="line-character">
                Nicolāus
            </div>
            Ēn tibi: Accipe et sphaerārum et tōnsārum utrāmcunque uolēs. Equidem manum nōn uerterim, sūsque dēque ferō utrāmutram mihi relinquās. Paruī mea refert, utram uelīs aut nōlīs. Haec sit an ista mea, nūllō mihi discrīmine agitur.
        </div>

        <div class="line-container" id="Ioannes.10">
            <div class="line-character">
                Ioannēs
            </div>
            Nec ego in māgnō discrīmine pōnō. Attamen quandō dātur optiō, mihi hanc dēligō. Quāre rem ipsam aggredāmur. Accingāmur operī.
        </div>

        <div class="line-container" id="Nicolaus.11">
            <div class="line-character">
                Nicolāus
            </div>
            Sed quid praemiī feret quī uīcerit? Quō dōnābitur praemiō uictor? Quantī lūdēmus aut certābimus? Nam sine spē praemiī, frīgēret lūdus.
        </div>

        <div class="line-container" id="Ioannes.12">
            <div class="line-character">
                Ioannēs
            </div>
            Prīmum dēcernāmus et statuāmus, quae dēcrēta, quae scīta, quās lēgēs obseruārī uelīmus. Nam haec plēbiscīta variant, nec ubīque eadem recepta uigent. Nē sī tū forsān aliīs alibī assuēuerīs atque ego lūdendī īnstitūtīs, posteā dissideāmus animīs, et in mūtua effundāmur iūrgia.
        </div>

        <div class="line-container" id="Nicolaus.13">
            <div class="line-character">
                Nicolāus
            </div>
            Quaterniō uel sī māuis seniō lūdum absoluit, quem quī prior indeptus sit, uictor ēuāserit.
        </div>

        <div class="line-container" id="Ioannes.14">
            <div class="line-character">
                Ioannēs
            </div>
            Absoluat quaterniō.
        </div>

        <div class="line-container" id="Nicolaus.15">
            <div class="line-character">
                Nicolāus
            </div>
            Placet: Quotiēs trānsmīseris annulum, totiēs augēberis lucrī numerō: dōnec quater pertrānsgressus, fīnem lūdō impōsueris, et mē, quod absit, omnī spē lucrāndī exueris, mihi spem uictōriae praecīderis omnem, omnī mē lucrō ēmūnxeris.
        </div>

        <div class="line-container" id="Ioannes.16">
            <div class="line-character">
                Ioannēs
            </div>
            Faxint superī.
        </div>

        <div class="line-container" id="Nicolaus.17">
            <div class="line-character">
                Nicolāus
            </div>
            Bona uerba: Sīn per posticam annulī imprūdēns meāris, tibi met ipsī et damnō fueris, et aliquid honōris dēmpseris, ūnamque lucrī portiōnem dēcīderis, quae cōnsequentibus tibi sit resarcienda labōribus: ut sī prius duō numerāris, iam rūrsus ad ūnum dēlāpsus sīs: sīn prius nihil fueris lucrātus, prīmus tibi fortūnae secundantis atque iuuantis fauor in nūllum cēdat lucrum.
        </div>

        <div class="line-container" id="Ioannes.18">
            <div class="line-character">
                Ioannēs
            </div>
            Accipiō condiciōnem utrīque commūnem.
        </div>

        <div class="line-container" id="Nicolaus.19">
            <div class="line-character">
                Nicolāus
            </div>
            Sī lūsōriā exāctus arēnā mētās praescrīptās trānsiliēris, mihi fueris ēmōlūmentō, et māiōrem lucrī cumulum cōnfēceris.
        </div>

        <div class="line-container" id="Ioannes.20">
            <div class="line-character">
                Ioannēs
            </div>
            Est praetereā quippiam obseruātū necessārium?
        </div>

        <div class="line-container" id="Nicolaus.21">
            <div class="line-character">
                Nicolāus
            </div>
            Est. Paucīs, aduerte, dīcam. Vbī inter lūdendum meae sphaerae tua forsān ita aduoluitur, ut alteram altera contingat, lūdam quidem licet, et meam quō uelim, agitem: at tuam prō meō et arbitriō et commodō nōn licet uel locō moueam, uel quōquam impellam. Quanquam sunt, quī in eam rem sibi clauam quampiam parārint, et in prōmptū habeant, quam ita centauricē et ualidē suō īllidant globō, ut alterum prōtelent longē propellantque, et ā foribus exturbent, quod minimē probārim.
        </div>

        <div class="line-container" id="Ioannes.22">
            <div class="line-character">
                Ioannēs
            </div>
            Nec ipse recipiendum istud cēnseō. Neque enim Mārtem aut Herculem agimus, sed industriā, et arte contendimus, ā quibus meā sententiā uis et impetus omnis abesse dēbet.
        </div>

        <div class="line-container" id="Nicolaus.23">
            <div class="line-character">
                Nicolāus
            </div>
            Rēctē putās. Sed pergam. Sīn ita sedeant globī, ut propinquiōrī spatiō alter alterī adsīdeat, quam sint palmulae longae, modō ut nōn continenter, iam uolā nōn licet ūtāris integrā et oblongā ad īnsultandum mihi, mēque longē aliquō prōturbāndum, quemadmodum aliās, sī spātiōsius et dīstantius cubent, sed contractiōrī oportet ūtāre palmulā. Vērum sī mē praeterīre uolēs intactum atque illaēsum, hīs coarctandī rēmī lēgibus immūnis atque solūtus iūre fueris.
        </div>

        <div class="line-container" id="Ioannes.24">
            <div class="line-character">
                Ioannēs
            </div>
            Restat amplius, quod sit opus scītō atque dēcrētō?
        </div>

        <div class="line-container" id="Nicolaus.25">
            <div class="line-character">
                Nicolāus
            </div>
            Numerō dīcam, quod restat, sī quībō: Nē uideāmur tyrānnicō mōre sōlī in hōc sphaerī steriō uelle domināri, haec nōbīs accipienda et mussitanda iniūria est, ut quī uictus palmā abierit, etiam lūdō cēdat, et successōrī alicui lampada suam trādat, praesertim eī, quī tē lēgerit, nūncupārit, et uerbīs dēsīgnārit, quīque sē tuī locī candidātum dēclārārit. Sīc enim mōris est, ut lūdentibus uel duōbus, uel plūribus, ex cotā corōnā arbitrōrum, quī circum stant immūnēs, quī prīmus tē lūdentem dēlēgerit cui succēdat, quīque sē candidātum tuae fortūnae praesīgnificārit, tibi uictō uolentī nōlentī sufficiātur.
        </div>

        <div class="line-container" id="Ioannes.26">
            <div class="line-character">
                Ioannēs
            </div>
            Mōrem istum et sciō, et aequō animō obseruātum uolō. Neque committam, ut per mē prīmum rescindātur ista cōnsuētūdō, quam per manūs trāditam recēpimus. Per mē nōn stābit, quīn cōnsuētūdō ista teneat. Sī quid praetereā superest, dīcitō.
        </div>

        <div class="line-container" id="Nicolaus.27">
            <div class="line-character">
                Nicolāus
            </div>
            Nihil amplius, quod animō nunc occurrat: quod mentī obuersētur. Hīsce igitur senātuscōnsultīs et lēgibus, sī uidētur, pāreāmus.
        </div>

        <div class="line-container" id="Ioannes.28">
            <div class="line-character">
                Ioannēs
            </div>
            Pārēbō: Sī tibi sit aequa lēx et condiciō, nōn mihi fuerit inīqua. Dum aequālibus tenēmur lēgibus, quis habēbit quod meritō querātur?
        </div>

        <div class="line-container" id="Nicolaus.29">
            <div class="line-character">
                Nicolāus
            </div>
            Nēmō, nisi quī uolet uitilītīgātōrem agere.
        </div>

        <div class="line-container" id="Ioannes.30">
            <div class="line-character">
                Ioannēs
            </div>
            Nihildum dē praemiō meministī.
        </div>

        <div class="line-container" id="Nicolaus.31">
            <div class="line-character">
                Nicolāus
            </div>
            Sed heus tū, quod lāpsus memoriā pene praeterieram, nunc succurrit.
        </div>

        <div class="line-container" id="Ioannes.32">
            <div class="line-character">
                Ioannēs
            </div>
            Quid istud?
        </div>

        <div class="line-container" id="Nicolaus.33">
            <div class="line-character">
                Nicolāus
            </div>
            Cautō praetereā et praedictō opus est, ut sī praeproperē lūdat is, et alterī suās uīcēs praeripiat, ad quem lūdendī nōn uēnerit ordō, aut aliās suum globum sī locō moueat, aut sistat inhibeatue currentem, et quasi clam alterō commodum sibi comparet ex alterius incommod, ubī id rescītum fuerit, semel iūs lūdendī perdat, sociumque geminātīs et continuīs uīcibus prō eius et arbitriō et commodō bis lūdere permittat. Quīnētiam quī suam sphaeram lūdēns tractū suae uolae, quasi caecum praehēnsā manū, quō uelit cunque, dūxerit, ūnā lūdendī uīce multētur.
        </div>

        <div class="line-container" id="Ioannes.34">
            <div class="line-character">
                Ioannēs
            </div>
            Pedibus dīscēdō in sententiās et lēgēs tuās, quotquot fīxeris. Nōn erō enim inīquiōre locō, quam tūte met ipse, etsī uel ipsa lēgum pandectēs, uel multa inuēxeris plaustra. At interim subit mīrārī, unde tibi suppetat tanta statūtōrum uis.
        </div>

        <div class="line-container" id="Nicolaus.35">
            <div class="line-character">
                Nicolāus
            </div>
            Unde sua ārāneis tēla?
        </div>

        <div class="line-container" id="Ioannes.36">
            <div class="line-character">
                Ioannēs
            </div>
            Profectō sī tam exāctē semper tua dictāta praeceptōrī reddenda callerēs, quam tenēs ad unguem haec lūdīcra, nēmō scholāsticōrum esset tibi secundus ērudītiōne futūrus.
        </div>

        <div class="line-container" id="Nicolaus.37">
            <div class="line-character">
                Nicolāus
            </div>
            Aedibus in propriīs quae prāua aut rēcta geruntur.
        </div>

        <div class="line-container" id="Ioannes.38">
            <div class="line-character">
                Ioannēs
            </div>
            Licet aegrīs et implacidīs auribus accipiās, nōn tamen nōn possum id quod rēs est dīcere. Nunquam tam exquīsitē, tam ad amussim reddis praeceptōrī lēctiōnem, nunquam tam in numerātō, tam in prōmptū habēs dictāta magistrī, quam pulchrē lēgum sphaerī stīcārum cērās omnēs et tabulās memoriā complecteris.
        </div>

        <div class="line-container" id="Nicolaus.39">
            <div class="line-character">
                Nicolāus
            </div>
            Lōripedem rēctus dērīdeat, Aethiopem albus. Sed quid trīcāmur? et tempus frūstrā terimus? quīn auspicāmur lūdum?
        </div>

        <div class="line-container" id="Ioannes.40">
            <div class="line-character">
                Ioannēs
            </div>
            Ūnum superest, quō praetereā sit opus dēfīnītō, ut dēsīgnēmus, quam uictor corōnam sit relātūrus, quod praemium expectātūrus.
        </div>

        <div class="line-container" id="Nicolaus.41">
            <div class="line-character">
                Nicolāus
            </div>
            Nempe istud praefīnītum atque praestītūtum oportuerat. uter nostrum prior uictus abierit, uter prior succubuerit, uter prior alterī, quod dīcitur, herbam porrēxerit, is prōnūntiābit, quantī et lūserimus, et deinceps lūsitātūrī sīmus.
        </div>

        <div class="line-container" id="Ioannes.42">
            <div class="line-character">
                Ioannēs
            </div>
            Probē dīcis: Aequa condiciō: perplacet. In sententiam tuam pedibus eō utrīsque.
        </div>

        <div class="line-container" id="Nicolaus.43">
            <div class="line-character">
                Nicolāus
            </div>
            Vbī est circulus? Cūr nōndum pactus humō? Cūr nōndum terrae dēfīxus caudātus orbis? Cūr nōndum fīxus humī?
        </div>

        <div class="line-container" id="Ioannes.44">
            <div class="line-character">
                Ioannēs
            </div>
            Ēn tibi.
        </div>

        <div class="line-container" id="Nicolaus.45">
            <div class="line-character">
                Nicolāus
            </div>
            Nōn est acūmine sat longō. Nōn est aculeō, nōn est pediculō satis longō. Parum est caudātus. Nōn est sat aculeātus. Nōn est satis acūminātus. Vereor ut statūrus sit firmiter. Vix statūminare (timeō) poteris, ut satis firmō sit cōnstitūrus pede, et nostrīs īctibus sit pār futūrus.
        </div>

        <div class="line-container" id="Ioannes.46">
            <div class="line-character">
                Ioannēs
            </div>
            Sat est longō pediculō, nē timeās: satis firmiter in terram dēpangam, ut nōn facile nostrō cēdat impulsuī. Statūmine et pedāmentō sat firmō siet cūrābō. Nunc admōlīre manum, et perīculum facitō, num sat bene statūtum et in terram pactum exīstimēs. Vix nisi uīribus intentīs extrahās.
        </div>

        <div class="line-container" id="Nicolaus.47">
            <div class="line-character">
                Nicolāus
            </div>
            Bene est, nisi quod paulō altius sit dēfīgendus in terram.
        </div>

        <div class="line-container" id="Ioannes.48">
            <div class="line-character">
                Ioannēs
            </div>
            Siccine satis?
        </div>

        <div class="line-container" id="Nicolaus.49">
            <div class="line-character">
                Nicolāus
            </div>
            Propemodum.
        </div>

        <div class="line-container" id="Ioannes.50">
            <div class="line-character">
                Ioannēs
            </div>
            Quid sī sīc?
        </div>

        <div class="line-container" id="Nicolaus.51">
            <div class="line-character">
                Nicolāus
            </div>
            Nunc meō iūdiciō, nimis altē īnsidet humō. Subleuā, attollē nonnihil.
        </div>

        <div class="line-container" id="Ioannes.52">
            <div class="line-character">
                Ioannēs
            </div>
            Satis imperiōsē. Nunc iam crēdō satis tuō factum dēsīderiō. Sīn minus, admouē manūs ipse, et prō tuā libīdine pōnitō.
        </div>

        <div class="line-container" id="Nicolaus.53">
            <div class="line-character">
                Nicolāus
            </div>
            Nunc iam stat commodissimē.
        </div>

        <div class="line-container" id="Ioannes.54">
            <div class="line-character">
                Ioannēs
            </div>
            Quid mōlīris? quid struis?
        </div>

        <div class="line-container" id="Nicolaus.55">
            <div class="line-character">
                Nicolāus
            </div>
            Circumagendus est semel atque iterum, ut sit mōbilis atque uolūbilis, et nunc hūc, nunc illūc spectet.
        </div>

        <div class="line-container" id="Ioannes.56">
            <div class="line-character">
                Ioannēs
            </div>
            Quōrsum istud?
        </div>

        <div class="line-container" id="Nicolaus.57">
            <div class="line-character">
                Nicolāus
            </div>
            Aliōquī nimis praefractē, rigidē, et dūrē nōbīs oblūctārētur, nostraque tēla reuerberāret, nec facile intrōmitteret. Quīn et alia hinc commoda efflōrēscent atque redundābunt, ut lūdendō experīēmur.
        </div>

        <div class="line-container" id="Ioannes.58">
            <div class="line-character">
                Ioannēs
            </div>
            Istud quicquid est commodī, ut uolūbilis sit circulus, uel suā sponte exīstet atque affluet, ubī subinde hanc in portam ariētāueris. Nam multīs impulsa et quassāta arietibus, tandem labefactābitur impāctī circulī firmitās, ut ad omnem īnsultum facile mōtētur, et agātur in orbem. Sed quīn praecipitāmus morās? Quid nī lūdimus?
        </div>

        <div class="line-container" id="Nicolaus.59">
            <div class="line-character">
                Nicolāus
            </div>
            Age lūdāmus: Vidē sīs, mea quō tibi tēla ferantur. Hoc bene sit. Heus tū hoc age. Hīc tibi ferītur. Quid tibi cum illīs spectātōribus negōtiī?
        </div>

        <div class="line-container" id="Ioannes.60">
            <div class="line-character">
                Ioannēs
            </div>
            Dīxeram, sī quis ex tōtā circūnstantium corōnā, ex tōtō circulō spectantium cupiat cum alterutrō nostrum eādem lucrī spē pendēre, eādem stāre fortūnā, lucrī uel damnī socius esse, loquātur licēre, et societātem nōbīscum coeat.
        </div>

        <div class="line-container" id="Nicolaus.61">
            <div class="line-character">
                Nicolāus
            </div>
            Probē: nec ego mūtō dictum. Sed eccum, ego nōbīs huius certāminis auspicium dabō, aut sī uolēs, ipse facitō.
        </div>

        <div class="line-container" id="Ioannes.62">
            <div class="line-character">
                Ioannēs
            </div>
            Immō tūte auspicātor.
        </div>

        <div class="line-container" id="Nicolaus.63">
            <div class="line-character">
                Nicolāus
            </div>
            Hoc tibi ēicitur.
        </div>

        <div class="line-container" id="Ioannes.64">
            <div class="line-character">
                Ioannēs
            </div>
            Hoc quoque tibi.
        </div>

        <div class="line-container" id="Nicolaus.65">
            <div class="line-character">
                Nicolāus
            </div>
            Ego sum prior: Sum uīcinior portae: Sum proximior foribus: Sum propior iānuam. Ego tē proximius contingō līmen circulī. Ego minus tē aberrāuī ōstiō.
        </div>

        <div class="line-container" id="Ioannes.66">
            <div class="line-character">
                Ioannēs
            </div>
            Fateor: ego sum posterior atque remōtior. Ego longius absum.
        </div>

        <div class="line-container" id="Nicolaus.67">
            <div class="line-character">
                Nicolāus
            </div>
            Haud inauspicātō lūdum hunc ingressus sum: sī modō fīnis prīncipiō respondeat: sī modō exitus eōdem successū aequiparet ingressum. Bonīs auibus hoc certāmen auspicātus sum, sī modō tam dexter sit mihi fīnis quam initium: Meum est prius lūdere.
        </div>

        <div class="line-container" id="Ioannes.68">
            <div class="line-character">
                Ioannēs
            </div>
            Quis it īnficiās? lūditō absque technīs et dolō malō. Lūde sīc, nē mē lūdās et lūdificēris. Mālim tē et operam et omnia tua lūdere, quam ut mē lūdās.
        </div>

        <div class="line-container" id="Nicolaus.69">
            <div class="line-character">
                Nicolāus
            </div>
            Lūdam ita, ut sīs dictitātūrus, rem tibi fuisse cum homine haudquāquam improbō. Dignum mē dīcēs, quī cum in tenebrīs mīcēs. Hem prō foribus iaceō: secundum forēs cubō. Viden' bone uir, ut immineō foribus? ut pulsō forēs? praeclūsimus tibi ingressum et trānsitum.
        </div>

        <div class="line-container" id="Ioannes.70">
            <div class="line-character">
                Ioannēs
            </div>
            Nōn est mihi nunc istāc trānsitus, cum secundum posticam cubem. Nōn est probī hominis per posticam irrumpere. Fūrīnum est per posticam sē prōripere et īntrōferre.
        </div>

        <div class="line-container" id="Nicolaus.71">
            <div class="line-character">
                Nicolāus
            </div>
            Interim dum tū fābulāris, hoc prīmum mihi accēdit lucrī. Hoc prīmō beor lucrō.
        </div>

        <div class="line-container" id="Ioannes.72">
            <div class="line-character">
                Ioannēs
            </div>
            Sed istinc tē explōdam, tē summouēbō, tē ēlīdam, tē exigam, tē excutiam, tē dēpellam, tē istinc amōliar, exturbābō, prōterrēbō. Exuam tē sēdibus istīs. Faciam istinc exulēs. Reddam tē istinc extorrem. Ēlīminābō tē istinc. Istā glōriā tē expungam. Istā tē uīduābō spē trānseundī. Eximam, extorquēbō tē istinc. Istīs tē bonīs ēlauābō. Istinc ēmouēbō tē. Ēripiam tē istinc. Abigam, amouēbō tē istō ingressū. Ēmungam tē istō lucrō. Absterrēbō tē ab ingressū. Exterminābō tē foribus istīs. Ēiciam, praecipitābō, expellam, exībilābō, exaedificābō, ēiectābō, abigam, abstraham tē. Dēiciam tē sēdibus istīs. Ēuertam tē fortūnīs istīs. Spērō equidem tē nōn diū haesūrum istic. Nōn diū in istō pendēbis līmine. Spēs mihi est, tē nōn diū istic impedīmentō mihi futūrum.
        </div>

        <div class="line-container" id="Nicolaus.73">
            <div class="line-character">
                Nicolāus
            </div>
            Nisi tē spēs fallat. Vidē nē spēs ista dēcollet. Vānā spē uidē nē tēipsum lactēs, nē tē falsum habeās. Nē tua tē spēs lūdificētur et frustrētur.
        </div>

        <div class="line-container" id="Ioannes.74">
            <div class="line-character">
                Ioannēs
            </div>
            Perīclitābor atque tentābō fortūnam, quamuis longiusculē absim, ut extrā iactum tēlī uideāris esse. Experiar quid possim, ut ut cadat ālea. Cauē interim tibi, nē tua tibi crūra afficiam, labefaciam, atque afflīgam, sī meum tēlum forte uolāret irritum.
        </div>

        <div class="line-container" id="Nicolaus.75">
            <div class="line-character">
                Nicolāus
            </div>
            Ha ha hē: canem nōn uenerem iēcistī: laterem lāuistī, quod dīcitur, et āērem uerberāstī. Praedixin' fore? tē nihil āctūrum? tē speī irritum ēuāsūrum? tē spē tuā cāsūrum? Rēctē nē sum hariōlātus, ōminātus, istam tibi operam perditum īrī? tibi spem in irritum cāsūram? Nōn tamen lūsistī omnem operam. Nam sī nōn tibi, at mihi commodāstī. Tuum dispendium mihi compendiō est et lucrō. Tuō damnō sum factus locuplēs. Tuā mē iactūrā collocupletāstī. Tū tēmetipsum huius arēnae fīnibus exterminastī, quod mihi prīmō est lucrō. Tuā tē sponte forās ablēgāstī, tē ex arēnā hāc abripuistī. Tē lēgitimō locō dēpulistī longius quam aequum sit: Ex sphaeristerīō exulātum abiistī, quod prīmō mihi uertitur lucrō, quod mihi cēdit in prīmum ēmōlūmentum. Ūnum numerō lucrum, quod līmitēs huius circī trānsabieris, quod arēnam exieris, quod tuum globum hōsce līmitēs trānsadēgeris, quod trānscenderis mētam: quod excesseris fīnibus praescrīptīs: quod longius aequō expātiātus sīs: quod līneam praeterieris: quod sēpta trānssilieris: quod extrā terminōs ēuāseris: quod extrā stadium ēuolāris, et forās excurreris: quod līmitēs trānsuolāris: quod forās ēmerseris et fīnibus sphaerīsteriī exilieris. Hoc praetereā mihi alterō dūcitur lucrō, quod portam ipse trānsmīserim. Iam igitur ut sciās, bis sum ūsus dexterā fortūnā, partim quod annulum semel ego trāiēcerim, partim quod tū semel huius gymnasiī exieris fīnēs. Intellēxtin'? sunt mihi duo, partim quod terminōs uetitōs trānsgressus sīs, quod extrā praescrīptum abieris, partim quod ipse portam pertrānsie rim. Necesse est, ut idem tibi semel atque iterum canem, nē post mōtīs iūrgiīs factum negāns meās mihi accidās opēs, et aliquam lucrī partem abrādās.
        </div>

        <div class="line-container" id="Ioannes.76">
            <div class="line-character">
                Ioannēs
            </div>
            Sed illēgitimē ac perperām lūsistī: iniūriam mihi factum iuistī. Nam tuum globum longō ductū et impetū per ōstium adēgistī: per annulum impulistī: portam uī perfrēgistī: uī adhibitā perrūpistī forēs. Nam ego nonnihil dīmoueram tē ā līmine, et rēctō trāmite, ut tibi nōn fuerit prōmptum istinc, ubī cōnsistebās, trānsīre, nisi fraudibus ductāriae palmulae adhibitīs. Nōn licet ita ductim et tractim lūdere, ut ūnō ōre cauimus anteā. Eādem et operā et arte fūnem tuō globō licet alligēs, ut commodē quō et quā uelīs ductēs. Istud nōn sine dētrīmentō fēceris, sīnam: istud nōn sīc abībit, aut ego abierō. Haud impūnē fēceris faxō: erit tibi fraudī atque damnō. Sīquidem et annulum oportuit nōn attactum uolā.
        </div>

        <div class="line-container" id="Nicolaus.77">
            <div class="line-character">
                Nicolāus
            </div>
            Dīxin' fore, quod rem certam essēs in dubiam et in controuersiam tuō mōre uersūrus? Es enim nātūrā controuersus: facilis est tibi ānsa, ob quam controuersēris.
        </div>

        <div class="line-container" id="Ioannes.78">
            <div class="line-character">
                Ioannēs
            </div>
            Sim quī sim, caeterum lūde tū lēgitimē.
        </div>

        <div class="line-container" id="Nicolaus.79">
            <div class="line-character">
                Nicolāus
            </div>
            Ita lūsī. Aut sī quā uideor tibi licentiā ūsus, eādem et ipse per mē licet ūtāris, quandō rēs postulābit. Sī quid licentius ēgī quam pār esse putēs, pārī iūre, eōdemque et ipse ūtitor, quandō ūsus uēnerit. Quid postulās amplius? Cūr mihi per tē nōn liceat, cuius tibi lubēns arbitrium faciō agendī, sī quandō rēs ita poscat? quod tibi per mē, sī aliquandō uēnerit ūsuī, utique liceat, modō uelīs?
        </div>

        <div class="line-container" id="Ioannes.80">
            <div class="line-character">
                Ioannēs
            </div>
            Nōn accipiō condiciōnem istam: lātīs anteā lēgibus stō.
        </div>

        <div class="line-container" id="Nicolaus.81">
            <div class="line-character">
                Nicolāus
            </div>
            Sī hīc essēs, aliter sentīrēs.
        </div>

        <div class="line-container" id="Ioannes.82">
            <div class="line-character">
                Ioannēs
            </div>
            Nesciō quid sentīrem. Apage sīs, istud ā lēgibus huius lūdī aliēnissimum est, nec uīuus permittam fīat. Sum nātūrā obseruantissimus aequī. Strophās, impostūrās, atque iniūriās ōdī cane peius et anguī. Quae patria tam barbara istum mōrem permittit, ut uolā ductāre liceat globum, quasi caecum manū praehēnsum, quō uelīs cunque? Istud sī liceat, facile ubī ubī iaceās, istinc tē amōueās, et portam trānsuolēs. Neque istud fuerit māgnae artis. Equidem malō lēgitimā arte, quam uī uel dolīs, aut superāre aut superārī.
        </div>

        <div class="line-container" id="Nicolaus.83">
            <div class="line-character">
                Nicolāus
            </div>
            Quid istud? Sī ita animum indūxtī atque obfirmāstī tuum, nōn refrāgābor, nōn tuae libīdinī aduersābor, sed īsdem posthāc tēcum ūtar lēgibus. Quāre sī quid peccātum est, aliās corrigam. Ad hoc modō cōnnīueātur. Quod factum est, īnfectum fierī nōn potest. Cauēbō posthāc nē ad eundem lapidem iterum offendam.
        </div>

        <div class="line-container" id="Ioannes.84">
            <div class="line-character">
                Ioannēs
            </div>
            Rīdiculum. Siccine putās mihi uerbīs abundē resartum īrī, quod rē incommodātum sit? Quīn potius hūc tēlum tuum refer, unde ēiaculātus es, ac dēnuō lūde lacertīs aequiōribus.
        </div>

        <div class="line-container" id="Nicolaus.85">
            <div class="line-character">
                Nicolāus
            </div>
            Hem, factum reddidī quod iubēs. Homō es rūbō arefactō praefractior. Citius frangāre, quam flectāre.
        </div>

        <div class="line-container" id="Ioannes.86">
            <div class="line-character">
                Ioannēs
            </div>
            Quid cornīcāris? quid garris? quid blacterās? Vidē manticae quod in tergō est: tēipsum īnspicitō: in tuum ipsius sinum īnspue: tēmetipsum nōn mē tuō pede mētīre. Sed facessant iūrgia. Nōndum restituistī tuam sphaeram in ipsum eundem locum, unde extorsistī.
        </div>

        <div class="line-container" id="Nicolaus.87">
            <div class="line-character">
                Nicolāus
            </div>
            Immō restituī.
        </div>

        <div class="line-container" id="Ioannes.88">
            <div class="line-character">
                Ioannēs
            </div>
            Minimē gentium: hūc positum oportuerat: haec est prior eius sēdēs.
        </div>

        <div class="line-container" id="Nicolaus.89">
            <div class="line-character">
                Nicolāus
            </div>
            Mōrōsum hominem.
        </div>

        <div class="line-container" id="Ioannes.90">
            <div class="line-character">
                Ioannēs
            </div>
            Quid ais?
        </div>

        <div class="line-container" id="Nicolaus.91">
            <div class="line-character">
                Nicolāus
            </div>
            Nihil. Sed falleris Nicolāe: nōn quod rēs est dīcis: abhorrēs ā uērō, crēde mihi: uerītāte aliēnus es, mendāciō affīnis, quod pāce dīxerim tuā, crēditō.
        </div>

        <div class="line-container" id="Ioannes.92">
            <div class="line-character">
                Ioannēs
            </div>
            Quid tibi crēdam, hominī lubricā fidē?
        </div>

        <div class="line-container" id="Nicolaus.93">
            <div class="line-character">
                Nicolāus
            </div>
            Incandēscit homō impotēns animī.
        </div>

        <div class="line-container" id="Ioannes.94">
            <div class="line-character">
                Ioannēs
            </div>
            Quid mussās?
        </div>

        <div class="line-container" id="Nicolaus.95">
            <div class="line-character">
                Nicolāus
            </div>
            Precor tibi dent diī mentem tranquilliōrem.
        </div>

        <div class="line-container" id="Ioannes.96">
            <div class="line-character">
                Ioannēs
            </div>
            Comprecāre potius deōs tibi mentem dent sāniōrem, et fidem minus fluxam.
        </div>

        <div class="line-container" id="Nicolaus.97">
            <div class="line-character">
                Nicolāus
            </div>
            Quid dē lānā caprīnā rīxāmur?
        </div>

        <div class="line-container" id="Ioannes.98">
            <div class="line-character">
                Ioannēs
            </div>
            Facitō quod factō ūsus est, et obtemperātō uerītātī, omnis fuerit sōpīta līs.
        </div>

        <div class="line-container" id="Nicolaus.99">
            <div class="line-character">
                Nicolāus
            </div>
            Sī meīs pendēre uerbīs recūsās, percontāre ex arbitrīs, ut iī nōs dīrimant.
        </div>

        <div class="line-container" id="Ioannes.100">
            <div class="line-character">
                Ioannēs
            </div>
            Nōn uideō ūllōs hīc arbitrōs, quibus uel iūrātīs crēdam contrā quam ipse uīderim. Sī forte secundum tē prōnūntiārent, quod absōnum esset fideī dīcerent, et ā tē magis utpote magis amīcō, quam mēcum et prō uerītāte stārent. Nam quid opus aliunde rogātō, quod hīsce uīdī oculīs? Siccine postulās patentibus ac minimē hallūcinantibus illūdere, impōnere, fūcum facere, oculīs? Oculīs uigilantibus crēdin' tē fabricam factūrum? Quid facerēs sī uel dormitārem, uel caecutīrem? Nōn patiar mē satis bene, laus superīs, oculātum ita lūdificārī et circūnscrībī, ut aciem oculōrum meōrum ita lūdās, tuīsque artibus praestringās.
        </div>

        <div class="line-container" id="Nicolaus.101">
            <div class="line-character">
                Nicolāus
            </div>
            Quid istud? pōne prō tuō arbitrātū ubī uolēs, ut missa faciāmus haec iūrgia, ut hīs supersedēāmus rīxīs.
        </div>

        <div class="line-container" id="Ioannes.102">
            <div class="line-character">
                Ioannēs
            </div>
            Posuī: lūditō.
        </div>

        <div class="line-container" id="Nicolaus.103">
            <div class="line-character">
                Nicolāus
            </div>
            Spērō fortūnam praesentī fauōre mihi compēnsātūram, quod tū dētrāxistī. Dīxin' futūrum? Fortūna reddidīt, quō tū mē commodō multātum uolēbās: Fortūna explēuit, quam tū mihi cōnfēcerās lacūnam: dextrō Hercule mihi restitūtum est, quō tū mē spoliāuerās ēmōlūmentō. Fortūna labōrantī opitulāta, satis apertam sīgnificātiōnem fēcit, uter nostrum uerītāte et aequitāte fuerat nīxus. Nunc iam tū lūdere tandem pergitō. Ad tē rediit ordō. At interim gaudeō mē fēlīciter tuīs dēfūnctum altercātiōnibus.
        </div>

        <div class="line-container" id="Ioannes.104">
            <div class="line-character">
                Ioannēs
            </div>
            Vbī est mea sphaera?
        </div>

        <div class="line-container" id="Nicolaus.105">
            <div class="line-character">
                Nicolāus
            </div>
            Nescīs quō torseris? Diī bonī, hic homō ita efferbuit īrā, ut suī pene nōminis sit oblītus. Nescīs quod tēipsum extrā hōs līmitēs dēpuleris? quod globum tuum abēgeris in exilium? quod tēipsum praescrīptōs ultrā terminōs praeterēgeris? Sī lūdere uolēs, prius tibi reuocandus est ab exiliō globus, quem extrā fīnēs hōs profugere coēgistī. Fac prius redeat postlīminiō, et pedem profugum referat tuus globus, quī forīs exulat.
        </div>

        <div class="line-container" id="Ioannes.106">
            <div class="line-character">
                Ioannēs
            </div>
            Habeō. Hem tibi. Ēhodum bone uir, quid māchināris? Praestolāre tantisper, dum meus globus suum cōnfēcerit cursum, antequam lūdās. Nōn mōris est, ut ante lūdās quam meus conquiēscat globus, cōnsistat et resideat. Nōn prius licet lūdās, et tuum contingās iāculum, quam meum resistat, et dēsīderātō locō acquiēscat. Immō sī uolēs pergitō lūdere etiam priusquam mea sphaera suum cursum sīstat.
        </div>

        <div class="line-container" id="Nicolaus.107">
            <div class="line-character">
                Nicolāus
            </div>
            Nōn est ex rē meā. Nōn est mihi ex ūsū. Nōn est operae precium. Spērō tē hūc appulsūrum tam propē, ut tē fīnibus lūdī exsībilēm atque exigam, ut tē extrā hoc stadium propulsem, ut tē extrā hōs cancellōs amandem et ablēgem, ut tē prōterream ad Garāmantās et Indōs, et hōc lūdendī curriculō exulātum mittam. Spērō tē mihi tam expositum fore et commodum, ubī dormitante cursū quiēueris, ut facile meō īnsultū atque impulsū coāctus ultrā mētās sīs prōsultūrus, et in extera loca prōcursūrus. Adhūc rēpit. Nōndum omnīnō sōpītus est cursus. Satis nunc iam mihi iacēs obuius et prōnus. Quiēsce, siste mōtum, dēsiste mouērī. Resistit. Sōpītus est mōtus. Dormit cursū sōpītō.
        </div>

        <div class="line-container" id="Ioannes.108">
            <div class="line-character">
                Ioannēs
            </div>
            Heī fortūna nōn est mihi dextra. Tam est tibi, fateor, in prōclīuī, ut mē hinc quam longissimē prōtelēs, quam imber est, quandō pluit.
        </div>

        <div class="line-container" id="Nicolaus.109">
            <div class="line-character">
                Nicolāus
            </div>
            Perīclitābor uīrēs, quid possint, quid ferre recūsent. Scelerātus ille laterculus, uidē, obstitit, quō minus longē ferāris. Prōturbāssem tē quam longissimē, nisi lapillus ille restitisset. Prōuoluissem tē ultrā quam pār fuisset prōcurrere, nisi stetisset ā tē lapillus ille. Prōiciāmus hinc rūdera, quae tam obsint tibi quam mihi. Meus globus reciprocāuit in idem posticulum, unde prōdierat, tū fac redeās quoque eōdem, unde exierās.
        </div>

        <div class="line-container" id="Ioannes.110">
            <div class="line-character">
                Ioannēs
            </div>
            Nōn ita dēsipiam, ut mē dēnuō recipiam, ubī tuīs īnsultibus sim expositus. Hāc nōn successit, aliam grassandum est uiā. Rēctā contendam ad portam, nōn tamen sīc, ut līmen contingam, nē rūrsus exterebrēs mē inde, et quamlongissimē prōuolāre cōgās. Bene uertat. Pulchrē cecidit. Lūditō nunc iam.
        </div>

        <div class="line-container" id="Nicolaus.111">
            <div class="line-character">
                Nicolāus
            </div>
            Lūsī.
        </div>

        <div class="line-container" id="Ioannes.112">
            <div class="line-character">
                Ioannēs
            </div>
            Hoccine est lūdere, uix prīmōribus tōnsīs attingere globum? Quid semper idem locī occupās? quīn ēuolās istinc? Facesse istinc. Prōmouē tē istinc. Quid eundem semper incubās locum, īnstar gallīnae nōn ōua parturientis sed pullōs continentī incubitū exclūdentis? Quid eundem semper nīdum premis? Prōripe, amōlīre tē istinc. Prōrēpe ex istō nīdō.
        </div>

        <div class="line-container" id="Nicolaus.113">
            <div class="line-character">
                Nicolāus
            </div>
            Huius cecidit mihi custōdia portae. Huius portae custōdem agō, ut sī quis hostium immineat, arceam istō ingressū, et trānsitū prohibeam. Hīc agō Cerberum: est mihi Cerberus hīc agendus, ut sī quis nouus hospes istīs succēdere foribus mōliātur, eum allātrem, et morsibus incessam meīs et aberceam.
        </div>

        <div class="line-container" id="Ioannes.114">
            <div class="line-character">
                Ioannēs
            </div>
            Quid dūcis tempus inūtilī tergiuersātiōne? Quid nectis morās? Quid remōram facis nostrō lūsuī? Amābō, lūde tandem.
        </div>

        <div class="line-container" id="Nicolaus.115">
            <div class="line-character">
                Nicolāus
            </div>
            Suspēnsus animī sum, quid potissimum factitem, an assiliam in illum parietem, ut inde reciprocō cursū in tē resiliam, atque ita tē remōliar istinc, an trānsuolem portam, et sīc tibi assultem, an aliquō aliō mē recipiam, unde pertrānseuntem tē rēctā cōnsequar. Sed haec postrēma spēs uix dum in herbā est. Hāc ultimā spē nōn est cōnsilium stāre, nōn est cōnsultum pendēre, nōn est tūtum nītī.
        </div>

        <div class="line-container" id="Ioannes.116">
            <div class="line-character">
                Ioannēs
            </div>
            Expedī tandem, et absolue dēlīberātiōnem istam. Quid caput scalpis? Quid arrodis unguēs? Nōn agitur dē capite. Nōn agitur caput. Nōn perīclitātur uīta. Sī secus cacadat quam spērāueris, tuā ipsius sententiā stābō, quantum āmīseris. Eia age rumpe morās.
        </div>

        <div class="line-container" id="Nicolaus.117">
            <div class="line-character">
                Nicolāus
            </div>
            Sciō quid faciam. Annulum trānssiliam, et in tē inuolābō, ut sīc tē istinc remōliar. Tentābō portam ūnō saltū superāre, et eōdem tibi īnsultāre, ut hōc pactō tē reuellam istinc.
        </div>

        <div class="line-container" id="Ioannes.118">
            <div class="line-character">
                Ioannēs
            </div>
            Per mē faciās licet, quicquid animō sedet: caeterum uidē nē tibi ista temeritās male uertat.
        </div>

        <div class="line-container" id="Nicolaus.119">
            <div class="line-character">
                Nicolāus
            </div>
            Dīcās quidlibet, mihi stat ita facere. Certum est tentāre. Ēhō tū, nōnne sat bene cecidit? Nihil tibi uideor prōmōuisse?
        </div>

        <div class="line-container" id="Ioannes.120">
            <div class="line-character">
                Ioannēs
            </div>
            Nonnihil sānē. At cāsū magis istud contigit quam arte. Vix deciēs tentantī semel ita successerit.
        </div>

        <div class="line-container" id="Nicolaus.121">
            <div class="line-character">
                Nicolāus
            </div>
            Immō ausim spōnsiōnem facere, tertiō quoque experīmentō successūrum ita, uel quōuis dēpositō pignore.
        </div>

        <div class="line-container" id="Ioannes.122">
            <div class="line-character">
                Ioannēs
            </div>
            Suscipiō spōnsiōnem, idque dēpositō stuferō in commūne symbolum cōnferendō, in conuīuium īnsūmendō.
        </div>

        <div class="line-container" id="Nicolaus.123">
            <div class="line-character">
                Nicolāus
            </div>
            Prius hunc absoluāmus lūdum, postistud certāmen īnītūrī, sī eādem adhūc mente stēmus. Interim tibi praecīsa est ista trānseundī facultās. Trānseundī potestātem tibi praeripu.
        </div>

        <div class="line-container" id="Ioannes.124">
            <div class="line-character">
                Ioannēs
            </div>
            Pār parī referam, prīmā quāque opōrtūnitāte, quod tē mordeat. Spērās tū quidem nunc permeāre, at ego bolum istum tibi faucibus ēripiam, opitulante fortūnā.
        </div>

        <div class="line-container" id="Nicolaus.125">
            <div class="line-character">
                Nicolāus
            </div>
            Quā uiā poteris?
        </div>

        <div class="line-container" id="Ioannes.126">
            <div class="line-character">
                Ioannēs
            </div>
            Māchinābo pedetentim adrēpere atque subīre, et obsidēre uel ipsum ōstium, uel saltem itineris medium, ut sīc tē rēctō prohibeam cursū, tibīque forēs praeclūdam. Praeteragendus est meus globus, et tuae uiae obīciendus, ut ita trānseundī commoditāte exclūsus, cōgāris aliō dīuersus abīre.
        </div>

        <div class="line-container" id="Nicolaus.127">
            <div class="line-character">
                Nicolāus
            </div>
            Exhibē mihi quantum quantum uolēs negōtiī, ego uīcissim tē quibus quibus poterō commodīs exclūdam.
        </div>

        <div class="line-container" id="Ioannes.128">
            <div class="line-character">
                Ioannēs
            </div>
            Hem tibi prōdeō atque prōserpō, arreptō.
        </div>

        <div class="line-container" id="Nicolaus.129">
            <div class="line-character">
                Nicolāus
            </div>
            Deōsculābor tē scīlicet dulcī suāuiolō, sī tē uīcīnius hūc prōuoluas, sī ūllā tē uiā adorīrī poterō. Sī hūc in medium prōuolēs, blandīs scīlicet tē complectar ulnīs, blandīs uērō tē salūtābō uerbīs, obuiīs scīlicet ulnīs excipiam tē. Sī hūc propius aduolēs, et ūllum mihi locum praebeās, ūllamue fenestram aperiās assultim tē adorīendī, ita nāsum tibi praemordēbō, ut sīs lubēns reciprocātūrus, et pedem relātūrus, unde prōgressus sīs.
        </div>

        <div class="line-container" id="Ioannes.130">
            <div class="line-character">
                Ioannēs
            </div>
            Heī, nōn sat longē prōcurrī. Paulō longius prōreptum oportuerat. Sī nōn nisi semel adhūc mē uoluissem, tōtum penitus occupāssem et obsēdissem ōstium. Nunc iānua cōnnīuet, et tibi strāta est uia, tibi fenestra est aperta mihi plūrimum incommōdandī. Ō sī paulō penitius essem aduolūtus portae. utinam paulō penetrālius essem ingressus. Nunc eādem operā (timeō) et mē dēpellēs, et ipse trānsibis. Duplex tibi patet aditus fortūnae. Duplicem tibi spem ostendit fortūna. Duplicis fortūnae spē pollēs. Duplicī commodō fruītūrus es, sī bene prōspexeris. Gemina tibi spēs ēmōlūmentī affulget. Sī liceat mihi gradum referre, fēlīciōre, putō, lūderem dextrā, nec tam commodam tibi fenestram aperirem meī incessendī. Ōh quam inauspicātus mihi fuit hic prōgressus. Sī praescīssem auēs nōn addīxisse, nunquam tam inauspicātō pedem istūc tetulissem, neutiquam tam malīs lūsissem auibus. Mē miserum, hoc cessit pessimē.
        </div>

        <div class="line-container" id="Nicolaus.131">
            <div class="line-character">
                Nicolāus
            </div>
            Immō successit optimē. Gaudeō successū istō. Melius cadere nōn possit. Meliōre fortūnā rēs stāre nōn queat. Commodiōrī locō rēs esse nōn possit.
        </div>

        <div class="line-container" id="Ioannes.132">
            <div class="line-character">
                Ioannēs
            </div>
            Crēdō, tibi quidem optimē cecidit, at mihi nōn item.
        </div>

        <div class="line-container" id="Nicolaus.133">
            <div class="line-character">
                Nicolāus
            </div>
            Ipsam rem tenēs.
        </div>

        <div class="line-container" id="Ioannes.134">
            <div class="line-character">
                Ioannēs
            </div>
            Quī nōn olfaciam tē lūdere? Rīde, et nāribus ūtere aduncīs, nōn diū, spērō, rīsūrus. Tū lūdis, et ego ringor: nōn tamen hastam abiciō, nec tibi palmam cēdō: licet rīdeās, ego tamen nōn dēspondeō animum: nōn labor spē: nōn linquor animō. Redit et uictīs quondam in praecordia uirtūs. Vir uictus et dēnuō pugnābit. Pulchrē quidem adhūc ista cōnfertur ratīs, at uidē nē uentus aliquandō nauim dēserat. Vīdī nōn semel et fortūnātiōrēs et exercitātiōrēs tē, quantumuis diū amīcā et propītiā fortūnā ūsōs, atque eō locī prōuectōs, ut uictōriam manibus prēnsāre uiderenter, tandem rēflantibus uentīs, et fortūnā refrāgante atque relūctante, īnferiōrēs abiisse. Nēmō est, quīn saepe iactāns, tandem aliquandō Venerem iaciat. Quis est quī tōtum diem iaculāns, nōn aliquandō collīniet?
        </div>

        <div class="line-container" id="Nicolaus.135">
            <div class="line-character">
                Nicolāus
            </div>
            Nōn equidem inuideō, ut tū spē bonā animum tuum pāscās interim, dum ego rē et uictōriā triumphō.
        </div>

        <div class="line-container" id="Ioannes.136">
            <div class="line-character">
                Ioannēs
            </div>
            Ōhē, dēsine glōriās inānēs flāre. Nē ante tempus tē īnsolentius efferās, spectā fīnem. Nē ante uictōriam canās triumphum. Nescīs, ō bone, nescīs, quid sērus uesper uehat. Multa cadunt inter calicem suprēmaque labra: Inter ōs et offam. Nescīs in quem fīnem sit rēs exitūra: quem fīnem lūdus sit sortitūrus. Sed quid morāris? pergitō lūdere.
        </div>

        <div class="line-container" id="Nicolaus.137">
            <div class="line-character">
                Nicolāus
            </div>
            Hīc faciam perīculum quantus sim artifex. Sī fortūna hīc aspīret, post tentābō māiōra. Sī bonīs auspiciīs hoc succēdat, ad māiōra audenda mihi animus erit accēnsus. Māiōra posthāc dēsīgnābō facinora, sī hoc uōtō meō respondeat. Māiōribus posthāc ānsibus nītar, sī hoc dextrā fortūnā cōnfēcerō. Iānua mihi cōnnīuet, ut dīxtī, spērō mē eādem operā istinc tē propulsūrum, et mē prōuectūrum intrō. Spērō quod eōdem īctū tē ab istō propylaeō ēuerberem atque prōtrūdam, et mē prōuoluam et cōniciam intrō. Hīc mihi duplex arrīdet fortūna. Duplicī pendeō fortūnā. Geminum hīc mihi lucrum in foribus est. Duplicem hīc spem nūtriō. Duplicī spē teneor, et tē istinc dēturbandī, et mē īnsinuandī intrō. Eādem fīdēliā hīc mihi, spērō, duōs parietēs dēalbābō. Eādem fīliā mihi duōs parābō generōs. Lepidē hoc pēnsum accūrāuī. Pulchrē hoc mihi cōnfectum est negōtiī. Quid nunc moror uel fortūnam uel cāsum? Fortūna mihi in manibus est, nec ēuolāre potest.
        </div>

        <div class="line-container" id="Ioannes.138">
            <div class="line-character">
                Ioannēs
            </div>
            Nē audiat Nemesis, uidē.
        </div>

        <div class="line-container" id="Nicolaus.139">
            <div class="line-character">
                Nicolāus
            </div>
            Audiat et adsit, nihil labōrō.
        </div>

        <div class="line-container" id="Ioannes.140">
            <div class="line-character">
                Ioannēs
            </div>
            Nē nimis īnsolēns, nē nimis arrogāns hoc sit modō.
        </div>

        <div class="line-container" id="Nicolaus.141">
            <div class="line-character">
                Nicolāus
            </div>
            Quid trīcāmur? pergāmus lūdum hunc affectum et pene cōnfectum absoluere, ut plēnē triumphem. Sunt mihi tria prae nihilō. Habeō tria ad tuum nihil. Tria numerō, cum tū nē ūnum quidem. Necdum prīncipium lucrī attigistī: necdum tibi fundāmentum lucrī iactum est ūllum, cum ego terniōnem cōnsecūtus sim. Trīnō mē beauit mūnere fortūna, tē uērō nē ūllō quidem. Trēs mihi factī sunt gradūs ad uictōriam, tibi nē ūnus quidem. Est mihi pēs nōn nisi semel adhūc prōmouendus, ut plēnam fortūnam assequar, tibi uērō quater. Tribus uictōriae portiōnibus mē fortūna cumulāuit, tē nē ūnā quidem. Tertius est mihi iactus aditus ad uictōriam, tibi nē prīmus quidem.
        </div>

        <div class="line-container" id="Ioannes.142">
            <div class="line-character">
                Ioannēs
            </div>
            Huī, quantō in perīculō sum. Prō fortūna, quō mē rērum adigis? quō discrīminis, quō perīculī impellis? Nisi adsīs ēuestīgiō, nūllus sum: perierō: actum fuerit dē mē. Nunc mea rēs agitur. Aduīgilātō nunc opus est. Prōspectō mihi opus est. Arte et industriā opus est. Nunc rapidīs manibus est ūsus. Oportet huic praecursōrī īnstem curriculō, aliōquī posteriōrēs relātūrus. Nisi festinātō cursū huius praecursōris uestīgia assequī et anteuertere contendam, uictōriā ceciderō, omnī spē abierō, exciderō palmā, praerepta mihi fuerit uictōria, spēs palmae mihi fuerit praecīsa, actum fuerit dē uictōriā, tam perierō quam extrēma faba. Incīsa mihi fuerit spēs uictōriae. Victōria mihi dē pīlō pendet. Lūdus hic mihi pendet tenuī fīlō. Rēs mihi ad Triāriōs, quod dīcitur, rediit. Meae nunc in arctum coactae sunt cōpiae, quās nisi subsidiāriā ope expedierō, perierint ad ūnum omnēs. Nunc sacra, quod aiunt, ēicienda est mihi ancora. Nunc mihi mouendus omnis lapis, nisi asinus quam rēx abīre mālim. Nunc tālus mihi mouendus est ā sacrā līneā. Necdum tamen animō frangor. Necdum animō sum pusillō et in genua lāpsō. Necdum animī sum abiectus. Necdum hastam abiciō. Necdum linquor animō. Spē ērigor, mē uictōrem, auspice fortūnā, ēuādere posse, modō cautē prōspexerō.
        </div>

        <div class="line-container" id="Nicolaus.143">
            <div class="line-character">
                Nicolāus
            </div>
            Sī nēmō repugnet, uīceris. Sī resilīre uelim quasi claudīs pedibus et truncīs manibus, pila sine dubiō fuerit tua. At nostrum quoque tēlum cuspid em habet acūminātam. Prōspice, aduīgilā, ēlabōrā, adnītere, quantō poteris opere māximō, et nōs prō uīribus certābimus, neque nōs leuī ac suspēnsō brachiō, manibusque supīnīs ac remissīs dēpugnābimus. Et mihi sunt hastae teretēs, clypeīque rotundī, Tum galeae, tum thōracēs prōcul igne micantēs. Experiāmur utrī fortūna sit aspirātūra. Nunc omnēs adhibēbō māchināvī.
        </div>

        <div class="line-container" id="Ioannes.144">
            <div class="line-character">
                Ioannēs
            </div>
            Prīmum meus mihi globus redauspicandus est in annulum, malīs inde auibus ā tē modō exauspicātum, quem tū inde malīs auspiciīs auulsistī. Nōn est enim quod timeam tē iam ā posticō longiusculē prōgressum. Sed eccam uiden' occlūsam tibi portam? Hinc sī potēs profligā mē. Summouē hoc mē ingressū. Rumpe aditum.
        </div>

        <div class="line-container" id="Nicolaus.145">
            <div class="line-character">
                Nicolāus
            </div>
            Tam excordēs līberōs nōn suscēpit meus pater ex meā mātre ūllōs. Interim dum tū istic teris ōcia, ego mē subdūcam, et corripiam ad frontem, ad anticam annulī partem, ut ubī tū exonerāris et uacuum reddideris ōstium, ego rēctā cōnsequar ēuestīgiō. Pulchrē successit. Nōn sī mihi sit optiō dāta, meliōrem locum dēligam. Quid istic tam diū resedēs? refer pedem istinc. Nisi gradum istinc retuleris, nōn lūdam.
        </div>

        <div class="line-container" id="Ioannes.146">
            <div class="line-character">
                Ioannēs
            </div>
            Excute mē. Ēmōlīre mē. Ēmouē mē. Hinc mē reuellitō. Siccine tibi animus in pedēs decidit, ut nōn ausīs mē ērādicāre, atque exterebrāre?
        </div>

        <div class="line-container" id="Nicolaus.147">
            <div class="line-character">
                Nicolāus
            </div>
            Cūr mē perīculīs temerē obiectārem? Tuum est istinc efferre pedem, et portam aperīre. Hoc sī uolēs, facitō.
        </div>

        <div class="line-container" id="Ioannes.148">
            <div class="line-character">
                Ioannēs
            </div>
            Ēhō lūsī, et prīmōs uictōriae carcerēs ingressus sum, mox ad calcem, spērō, peruentūrus: prīmīs uictōriae honōribus sum initiātus, iamiam perīculīs perfūnctūrus omnibus. Ventī, quibus hāctenus sum ūsus inīquīs et ex dīametrō contrāriīs, factī sunt paulō secundiōrēs: mox spērō statiōne mūtātā, mē prōsecūtūrōs ā puppī flātū secundissimō. Ūnum numerō prae tribus. Prīmus mihi factus est ad uictōriam gradus, tibi uērō tertius. Prīmum uictōriae uestībulum ingressus sum, tibi uērō ad tertium et penultimum eius ānfrāctum est uentum. Ūnum est mihi, tibi uērō tria. Prīmum mihi iactum est fundāmentum lucrī, cum tū mē duōbus superēs: prīma mihi lucrō manus addita est, tibi pene extrēma.
        </div>

        <div class="line-container" id="Nicolaus.149">
            <div class="line-character">
                Nicolāus
            </div>
            Nōn eō īnficiās. Sed ego fīnem huic lūdō nunc impōnam. Restat mihi ūnicus adhūc īctus, quem sī uirgulā dīuīnā dextrāque fortūnā et successū secundō cōnfēcerō, quod cōnfore spērō, uīcerō. Quīn et porta mihi stat tam exposita, tam obuia, et tam commoda atque propīcia, ut nisi caecus sim, facile trāiēcerō, trānsierō, trānscurrerō, trānsmīserō eam.
        </div>

        <div class="line-container" id="Ioannes.150">
            <div class="line-character">
                Ioannēs
            </div>
            Sī pertrānsgressus fueris, quod diī prohibeant, cēdam tibi huius certāminis palmam, cēdam tibi lūdendī arte et uictōriā, tibi lubēns herbam porrēxerō, manūs tibi dederō, tēque uictōrem agnōscam. Sed lūditō.
        </div>

        <div class="line-container" id="Nicolaus.151">
            <div class="line-character">
                Nicolāus
            </div>
            Adsit fortūna, mihīque det hanc operam, ut nunc eius adminiculō Colophōnem lūdō addam, et summum fastīgium impōnam, ut addam manum extrēmam. Hunc īctum secundent superī.
        </div>

        <div class="line-container" id="Ioannes.152">
            <div class="line-character">
                Ioannēs
            </div>
            Necdum perūolitāstī: necdum extrā lūtum pedēs, quod spērābās, habēs, sed adhūc in salebrā haerēs: mediīs adhūc iactāris flūctibus: dubiā pendēs adhūc fortūnā: adhūc sub cultrō es: nōndum dēfūnctus es: adhūc inter sacrum et saxum stās, nec habēs, quōmodō ēuādās. Istinc tē facile ēlīdam. Praecipitem tē dabō istinc in Panticapaeum. Prōruam, propellam tē istinc. Amandābō tē extrā huius arēnae mētās. Relēgābō tē istinc in exilium. Prōsternam tē istinc. Ēuertam tē fortūnīs et sēdibus istīs. Quī sapit tibi hoc talitrum?
        </div>

        <div class="line-container" id="Nicolaus.153">
            <div class="line-character">
                Nicolāus
            </div>
            Ō uīrēs Herculeās. Chalcenterus esse uidēris, tantā mē uī propulistī hinc, tantīs mē uīribus hinc remōlītus es, tam longē extorsistī mē. At uērō parum lēgitimē lūsisse uidēris. Nam globum tuum suō locō nonnihil mouistī, et clam eō dūxistī, unde in mē commodius assilīrēs, unde prōmptius adorīrēris mē, unde facilius mē īnfestō peterēs assultū atque impetū.
        </div>

        <div class="line-container" id="Ioannes.154">
            <div class="line-character">
                Ioannēs
            </div>
            Factum istud negō.
        </div>

        <div class="line-container" id="Nicolaus.155">
            <div class="line-character">
                Nicolāus
            </div>
            Immō factum īnstō.
        </div>

        <div class="line-container" id="Ioannes.156">
            <div class="line-character">
                Ioannēs
            </div>
            Equidem pernegō. Cēdō quemuis arbitrum, cuius cuius uolēs uerbīs stābō. Sī quis omnium ex circulō spectātōrum uīderit et asserat, faciātque tēcum, uictus abībō. Quid aliud tibi uis? Quid animī suspēnsus morāris? Quid dūcimus hōram rīxīs? Satin' rīxārum?
        </div>

        <div class="line-container" id="Nicolaus.157">
            <div class="line-character">
                Nicolāus
            </div>
            Cēdam oportet mordicus et pertīnāciter reluctantī, quantumuis citrā uerītātem.
        </div>

        <div class="line-container" id="Ioannes.158">
            <div class="line-character">
                Ioannēs
            </div>
            Dīxī quod rēs est, nec uel lātum unguem uel tantulum dēflēxī uērō. Verba mea nōn sunt dēuia rēctī, nec absōna fideī. Nihil ā uerītāte dēsciuī. Nē lātum quidem culmum dīscessī uerītāte. Ā mendāciō nōn stetī, nec unquam stāre uelim. Nihil ā uerītāte dīxī aliēnum. Nihil locūtus sum, quod ā uerītāte dissīdeat, discrēpet, abhorreat.
        </div>

        <div class="line-container" id="Nicolaus.159">
            <div class="line-character">
                Nicolāus
            </div>
            Sat est: fidem habēmus.
        </div>

        <div class="line-container" id="Ioannes.160">
            <div class="line-character">
                Ioannēs
            </div>
            Habeō igitur duo prae tribus. Duplex mihi iactus est ad uictōriam gradus, quem ūnō duntaxat superās, breuī spērō tē tuō dignitātis gradū dīmōtūrus. Bis iam ad spem uictōriae fēlīciter prōmōuī, tibi nōn nisi ūnō gradū impar, iam iam tē uel aequātūrus uel anteuersūrus.
        </div>

        <div class="line-container" id="Nicolaus.161">
            <div class="line-character">
                Nicolāus
            </div>
            Nōndum mē assecūtus es.
        </div>

        <div class="line-container" id="Ioannes.162">
            <div class="line-character">
                Ioannēs
            </div>
            At gnāuiter tibi praecēdentī īnstō.
        </div>

        <div class="line-container" id="Nicolaus.163">
            <div class="line-character">
                Nicolāus
            </div>
            Necdum sumus parēs.
        </div>

        <div class="line-container" id="Ioannes.164">
            <div class="line-character">
                Ioannēs
            </div>
            Nōn multum imparēs. Premō saltem iam nunc uestīgia praecurrentis, iamiam ā tergō relictūrus. Spērō mē breuī, tē post terga relictō, in portū uictōriae nāuigātūrum.
        </div>

        <div class="line-container" id="Nicolaus.165">
            <div class="line-character">
                Nicolāus
            </div>
            Necdum adaequās mē, tantum abest ut praeuertās. Sed pergāmus. Est nē meum lūdere?
        </div>

        <div class="line-container" id="Ioannes.166">
            <div class="line-character">
                Ioannēs
            </div>
            Etiam. lūditō.
        </div>

        <div class="line-container" id="Nicolaus.167">
            <div class="line-character">
                Nicolāus
            </div>
            Prō fortūna. Nimis turpiter mē hoc īctū dedī. Īsdem mē perīculīs imprūdēns iniēcī, quibus haeseram anteā. Dēnuō mēmetipsum dentibus lupīnīs obiēcī, et dēuorandum propīnāuī. Quis malus genius mihi mentem adēmit, aut mē īnfortūniī agitat intemperiīs, ut tam sinistrē lūderem?
        </div>

        <div class="line-container" id="Ioannes.168">
            <div class="line-character">
                Ioannēs
            </div>
            Praecurre rūrsus ad līmitēs, ut globum tuum extrā hōs fīnēs ablēgātum sinū obuiō excipiās, reuocēs, et in prīstinās sēdēs restituās.
        </div>

        <div class="line-container" id="Nicolaus.169">
            <div class="line-character">
                Nicolāus
            </div>
            Papae, uidēris mihi factus alter Cephalus, quī missīlia dīcitur habuisse, quibus, quicquid uellet, fīgeret atque ferīret.
        </div>

        <div class="line-container" id="Ioannes.170">
            <div class="line-character">
                Ioannēs
            </div>
            Nunciam sumus parēs. Nōn uerbīs sōlum aequiparō, sed et arte magistrum. Tria enim sunt mihi perinde atque tibi: tē exaequō: triādem nactus sum iūxtā tēcum. Age uērō, quid cessās? dēflūxit tibi spēs? spēs tibi abiit? lāpsus es spē? abiistī spē? Hūc adēs, aspergam tibi aquam, ut animum resūmās, tēque ab istā aegrītūdine recollīgās.
        </div>

        <div class="line-container" id="Nicolaus.171">
            <div class="line-character">
                Nicolāus
            </div>
            Tū rīdēs, at ego ringor.
        </div>

        <div class="line-container" id="Ioannes.172">
            <div class="line-character">
                Ioannēs
            </div>
            Quod abs tē allātum est, tibi id esse relātum putā.
        </div>

        <div class="line-container" id="Nicolaus.173">
            <div class="line-character">
                Nicolāus
            </div>
            Vix sciō, globum meum quō dūcam, tam es mihi īnfestus ubīque. Nesciō quem reperiam locum, ubī per tē mihi liceat esse in tūtō, tam ubīque mē tuīs assultibus incessis. Nusquam inueniō, ubī per tē mihi in uadō liceat esse, aut in portū nāuigāre, tam ubīque certā mē dextrā ferīre callēs.
        </div>

        <div class="line-container" id="Ioannes.174">
            <div class="line-character">
                Ioannēs
            </div>
            Quid nī? crēdis tibi deōs dormientī cōnfectūrōs omnia? Nōn ubīque dormientium rētia capiunt. Nīl sine māgnō Vīta labōre dedit mortālibus. Sūdōre multō stat uictōria māgna. Citrā puluerem nēmō uīcerit Olympiā. Putābās, ō bone, uictōriam dormītantī tibi in ōs inuolātūram, quemadmodum trīticī grāna congessērunt in ōs Mīdae stertentī formīcae? Nōn ita, ō bone, nōn ita comparātum est nātūrā. Diī omnia labōribus uenditant.
        </div>

        <div class="line-container" id="Nicolaus.175">
            <div class="line-character">
                Nicolāus
            </div>
            Quōrsum omnia ista funditās uerba, quae nihil ad rem?
        </div>

        <div class="line-container" id="Ioannes.176">
            <div class="line-character">
                Ioannēs
            </div>
            Quid interim faciam, dum tū caput scalpis? Sī pergerēs lūdere, tacērem.
        </div>

        <div class="line-container" id="Nicolaus.177">
            <div class="line-character">
                Nicolāus
            </div>
            Nihil uideō cōnsultius, quam ut hinc mē ad posticum annulī corripiam, atque illīc tē expectem, ac trānsīre molientem reuerberem, et ad fīnēs trānsadigam, quōs mē iam semel atque iterum praeturbāre coēgistī. Nunc sī audēs, adsīs, propellam tē hinc uel ultrā columnās Herculis.
        </div>

        <div class="line-container" id="Ioannes.178">
            <div class="line-character">
                Ioannēs
            </div>
            Nihil moror tuās minās. Nē huius quidem faciō tuās mināciās, ut Plautīnō uerbō ūtar. Tentābō portam perfrīngere. Velīs nōlīs perrumpam.
        </div>

        <div class="line-container" id="Nicolaus.179">
            <div class="line-character">
                Nicolāus
            </div>
            Vah, nōndum pertrausistī. Ō factum bene, dēpauperāssēs mē penitus, et omnibus mē fortūnīs exuissēs. Nōndum extrā omnem āleam positus es. Necdum pedēs extrā lūtum habēs. Trānsitū tē prohibēbō. Abercēbō tē foribus istīs.
        </div>

        <div class="line-container" id="Ioannes.180">
            <div class="line-character">
                Ioannēs
            </div>
            Quī poteris? firmius īnfīxus sum, quam ut hinc mē praecipitēs. Firmius sedeō, quam ut hinc mē dēmōueās. Stabilius haereō, quam ut hīsce mē sēdibus ēuertās. Firmiōrēs rādīcēs ēgī, quam ut mē reuellās et extirpēs hinc.
        </div>

        <div class="line-container" id="Nicolaus.181">
            <div class="line-character">
                Nicolāus
            </div>
            Perīculum tamen faciam. Vīrēs et fortūnam perīclitābor. Omnem lapidem mouēbō. Prō uīrilī cōnābor. Prō uīribus ēnītar. Vel ter sex, vel trēs taxillōs iaciam, quod dīcitur.
        </div>

        <div class="line-container" id="Ioannes.182">
            <div class="line-character">
                Ioannēs
            </div>
            Viden' tē, quod dīxī, pīscātum in āērem, et in marī uēnātum? Vidēs nē quod littus arāris, et laterem lāueris, id quod ita hariōlābar euentūrum? Numerō quattuor, quae lūdum absoluunt. Prīma mihi cecidit summa cum laude corōna. Nunc prōnūntiā, quantī certāuerimus.
        </div>

        <div class="line-container" id="Nicolaus.183">
            <div class="line-character">
                Nicolāus
            </div>
            Talitrō.
        </div>

        <div class="line-container" id="Ioannes.184">
            <div class="line-character">
                Ioannēs
            </div>
            Accipe tibi.
        </div>

        <div class="line-container" id="Nicolaus.185">
            <div class="line-character">
                Nicolāus
            </div>
            Hem expectā, uideam prius, quibus ueniās īnstrūctus armīs. Vidētur mihi, nesciō quōmodō, mediī digitī tuī fulgēre atque choruscāre, secus quam soleat, unguis. Quid est, quod ita micat et fulgurat extrēmum digitī? Vidēris aereā galeam indūtus digitō, quā sarcīnātōrēs ūtī cōnsuēuerint. Vidēris armātō prōdīre digitō, quō mē feriās. Nisi exuās sartōriam istam onychothēcam, nōn contingēs meam frontem. Nisi āēreām istam dētrahās dactylothēcam, meae frontis nōn faciam tibi contingendae potestātem. Nisi sarcīnātōrium istud digitī pileum pōnās: nisi digitāle istud abīciās, nōn fiet tibi meae frontis attingendae cōpia.
        </div>

        <div class="line-container" id="Ioannes.186">
            <div class="line-character">
                Ioannēs
            </div>
            Quid tū somniās? uidē, nihil gerō, nisi digitōs nūdōs.
        </div>

        <div class="line-container" id="Nicolaus.187">
            <div class="line-character">
                Nicolāus
            </div>
            Sī mihi struerēs tālem fraudem: sī huiusimōdī dolum mibi māchināreris, quāle dudum uitium sciō cuidam oblātum esse, profectō sentīrēs mē nōn truncum aut languidum, et ēneruātum manibus, aut rōbore dēfectum, nec mē placidō benignōque, ut hāctenus ūterer: sed continuō tibi ūnum atque alterum īnfrīngerem et impingerem colaphum, ut omnēs tibi dentēs nōn labefactātōs modō, sed excussōs crēderēs. Ecca frōns mea: illide mihi talitrum. Nihil timeō, nūdīs modō digitīs, nōn ferrō uel aere armātīs unguibus mē petās. Nōn minus crēdō tibi atque mihi dolēbit.
        </div>

        <div class="line-container" id="Ioannes.188">
            <div class="line-character">
                Ioannēs
            </div>
            ut tibi mūnus hoc arrīdet? ut sapit ōsculum?
        </div>

        <div class="line-container" id="Nicolaus.189">
            <div class="line-character">
                Nicolāus
            </div>
            Ita ut nōlim grātīs suscipere alterum. Quāre dēcēdam successōribus et in Mūsaeum mē recipiam prōuīsūrus quid agant mūtī magistrī.
        </div>

        <div class="line-container" id="Ioannes.190">
            <div class="line-character">
                Ioannēs
            </div>
            Queruntur tē rārum sēcum habēre comercium.
        </div>

        <div class="line-container" id="Nicolaus.191">
            <div class="line-character">
                Nicolāus
            </div>
            Quid ais?
        </div>

        <div class="line-container" id="Ioannes.192">
            <div class="line-character">
                Ioannēs
            </div>
            Iubeō tē ualēre.
        </div>

        <div class="line-container" id="Nicolaus.193">
            <div class="line-character">
                Nicolāus
            </div>
            Valē quoque.
        </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>