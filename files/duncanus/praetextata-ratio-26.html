---
title: Praetextata Latine Loquendi Ratio - Colloquium Vīcēsimum Sextum
subtitle: Aprōsdionysa, sīve Absurda V
type: Colloquium
author: Duncanus
topic: Mutual Help, Sweeping School
difficulty: Moderate
sequence: 26
character_count: 2
permalink: /duncanus/praetextata-ratio-colloquium-vicesimum-sextum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>
    
    <div class="characters">
      Persōnae:<br>
      Dominicus Henrīcī Edāmēnsis, Iacōbus Henrīcī Noviomāgus īdem
    </div>

    <div class="line-container" id="Dominicus.1">
      <div class="line-character">
        Dominicus
      </div>
      Quid nāvās operae? quid mōlīris reī Iacōbe?
    </div>

    <div class="line-container" id="Iacobus.2">
      <div class="line-character">
        Iacōbus
      </div>
      Quod vidēs. Hoc mihi datum est negōciī, ut tōtīus domūs pāvīmentum nitidum excultumque reddam, scōpīs repurgem, quisquiliās ēgeram omnēs, et singula suīs reddam locīs et dīgeram in ōrdinem, nē tumultuāria et cōnfūsa atque indīgesta oculōs ingredientium offendant, et nostram ignāviam arguant.
    </div>

    <div class="line-container" id="Dominicus.3">
      <div class="line-character">
        Dominicus
      </div>
      Ad tē rediit ōrdō istud agendī? Tēn' manent vicēs istae? Istuccine nunc tuārum est partium?
    </div>

    <div class="line-container" id="Iacobus.4">
      <div class="line-character">
        Iacōbus
      </div>
      Sīc aiunt. Ita mihi persuādent.
    </div>

    <div class="line-container" id="Dominicus.5">
      <div class="line-character">
        Dominicus
      </div>
      Diī igitur incepta secundent. Adsint superī tuīs labōribus. Dent tibi mūtuam operam superī. Lēvent superī labōrem istum. Faxint superī nē quid tē gravet labor iste. Subveniant labōrantī tibi cīvēs coelicī. Admīniculentur tibi quī caelum incolunt.
    </div>

    <div class="line-container" id="Iacobus.6">
      <div class="line-character">
        Iacōbus
      </div>
      Dīvīnum ego nunquam indignor auxilium: nunquam abdicō, nunquam repudiō admīniculum. At malim hominēs nunc suās admōliantur manūs mēcumque labōrent. Malim mihi nunc hominēs aliquantulam dent operam, quam quī caelestia rēgna tenent. Videntur mihi longē māiōrēs, nōbiliōrēsque superī, quam quōs in hoc pistrīnum vocem. Nimis indignī sunt superī, quam quī mihi mātulam hīc porrigant. Dīxit quīdam: Nōn vacat exiguīs rēbus adesse Iovī. Dīxerō ego, Nōn decet in nūgīs superōs adhibēre quibusvis.
    </div>

    <div class="line-container" id="Dominicus.7">
      <div class="line-character">
        Dominicus
      </div>
      Attamen ad quidvīs licet implōrāre Tonantem, Sī sint quae faciās nōn inimīca Deō.
    </div>

    <div class="line-container" id="Iacobus.8">
      <div class="line-character">
        Iacōbus
      </div>
      Nōvimus: intereā affulget nūlla auxiliī spēs. Auxiliātrīcem quaerō vidēre manum. Nūlla mihi vōta hanc explent nec verba lacūnam. Cernere ut est, prōmptīs articulīs opus est.
    </div>

    <div class="line-container" id="Dominicus.9">
      <div class="line-character">
        Dominicus
      </div>
      Vīs igitur tē adiuvem? tibi sim admīniculō? tibi opituler? Vīs tibi opem et subsidium feram? tibi suppētiās veniam? tēcum istam operam nāvem? vīs tēcum istud mūneris obeam? Sī sciam tibi fore grātum, lubēns faxim.
    </div>

    <div class="line-container" id="Iacobus.10">
      <div class="line-character">
        Iacōbus
      </div>
      Perquam grātum fuerit. Sī mihi dederis operam tuam, grātissimum mihi fēceris. Hīc sī mihi opem tuleris, vix crēdās, quantō mē tibi beneficiō dēmerueris. Hīc sī tuam mihi operam nāvāveris, nōn vulgārī mē tibi dēvinxeris officiō, summam apud mē grātiam inieris. Quīn et ipse mūtuam aliās tibi quoque operam dabō. Ipse quoque vicissim tibi aliās, quācunque in rē volēs, auxiliābor. Aut sī quid unquam in reddendīs dictātīs assequī nequeās ingeniō, id tibi lubēns ēnucleābō. Operam dabō vicissim, nē lēctiōnis reddendae sīs unquam ignārus. Cūrābō, nē quid in lēctiōne recitandā tē fugiat, tē lateat, tē praetereat unquam. Sī cuiusquam extrāōrdināriī fōrmātōris egeās, mē semper facile et benīgnō ūtēris. Sī quandō lēctiōnis praeceptōrī exhibendae tē quicquam suspēnsum habet, istud tibi dēclārābō. Sī quid in dictātīs reddendīs unquam haereās, istum tibi scrupulum eximam. Omnem tibi nōdum semper in dictātīs exhibendīs solvam, omnem tibi obscūritātem aperiam et illūstrābō. Sī quā tē unquam in dictātīs reddendīs obscūra torqueat sententia, istam tibi vel lūce clāriōrem reddam. Mē authōre in lēctiōnibus reddendīs nihil unquam haerēbis, nūllā difficultāte torquēberis. Quandōcunque mē volēs ūtī magistrō, tam exāctē cūrābō semper teneās dictāta quam tuum ipsius nōmen.
    </div>

    <div class="line-container" id="Dominicus.11">
      <div class="line-character">
        Dominicus
      </div>
      Nihil aequē malim atque docērī, quae ignōrem. Nūllum mihi fuerit grātius dōnum. Nūllō mē beneficiō tibi perinde dēvinxeris et dēmerueris. Nūllō mihi officiō ita grātificēris, atque sī mē bonīs ērudiās et imbuās doctrīnīs. Litterāriae commūnicātiōnī nūllum equidem vel amplissimum praetūlerō dōnum. Sed citrā ambāgēs, ōrdiāmur hanc tēlam, nē prius vocēmur ad Virgineam mātrem hymnīs celebrandam, quam hoc negōciī cōnfēcerimus.
    </div>

    <div class="line-container" id="Iacobus.12">
      <div class="line-character">
        Iacōbus
      </div>
      Rēctē monēs, nōn ausus eram praecipere, nisi prior ipse monuissēs. Missās igitur faciāmus hās verbōrum ambāgēs. Supersedēāmus hīsce fābulīs, et ad opus tandem accingāmur. Auspicēmur, nē tempus nōs dēficiat: nē temporis spatiō exclūdāmur: nē tempore dēstituāmur: nē dēfectī tempore cōgāmur hīs īnfēctīs abīre.
    </div>

    <div class="line-container" id="Dominicus.13">
      <div class="line-character">
        Dominicus
      </div>
      Placet, ut dīxī. Accelerēmus nōs operī. Ēia age rumpāmus morās. Hem tibi in mē nūlla fuerit mora. Nihil equidem moror. Ēn adsum prōmptīs et manibus et pedibus. Tū igitur verrītō sodēs magnum gymnāsium, ego Mūsaeum hoc et procaēstrium sīve procaetōna hunc cum cavēdiō et caēnātiōne excolam et exōrnābō. Certēmus, sī volēs, vel ōrātiōne Dominicā prō victōre dīcendā, quandō nōn licet aere, vel aliō pignōre litterāriō, uter prior sit perfūnctūrus suō mūnere, suum absolūtūrus negōtium.
    </div>

    <div class="line-container" id="Iacobus.14">
      <div class="line-character">
        Iacōbus
      </div>
      Placet condiciō. Accipiō condiciōnem. Vīribus exertīs opus est manibus quoque prōmptīs. Occupet extrēmum scabiēs.
    </div>

    <div class="line-container" id="Dominicus.15">
      <div class="line-character">
        Dominicus
      </div>
      Nunc rapidīs manibus, nunc prōmptīs vīribus ūsus.
    </div>

    {% assign prev_sequence = page.sequence | minus: 1 %}
    {% assign next_sequence = page.sequence | plus: 1 %}
    {% assign files = site.html_pages | where_exp: "page", "page.path contains 'files/'" %}
    {% assign neighbors = files | where: "type", "Colloquium" | where: "author", page.author | where: "collection", page.collection %}
    {% assign prev_page = neighbors | where: "sequence", prev_sequence | first %}
    {% assign next_page = neighbors | where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>