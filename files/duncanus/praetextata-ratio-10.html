---
title: Praetextata Latine Loquendi Ratio - Colloquium Decimum
subtitle: Leonardus Egmondanus et Nicolaus Nicolai Amstelredamus de ludendo confabulantur
type: Colloquium
author: Duncanus
topic: Recreation, School life, Games
difficulty: Moderate
sequence: 10
character_count: 2
permalink: /duncanus/praetextata-ratio-colloquium-decimum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>
    
    <div class="characters">
            Persōnae:<br>
            Leonardus Egmondanus, Nicolaus Nicolai Amstelredamus
        </div>

        <div class="line-container" id="Leonardus.1">
            <div class="line-character">
                Leonardus
            </div>
            Heus Nicolae, dic age, subodoratus esne? olfecisti ne, an sint nobis feriae futurae, nec ne? Es enim praeceptori non paulo nobis omnibus familiarior. Quid hariolaris, futuras nobis ferias, an non? Auguraris ludendi nobis potestatem fore, nec ne? Speras ne ludendi arbitrium nobis factum iri?
        </div>

        <div class="line-container" id="Nicolaus.2">
            <div class="line-character">
                Nicolaus
            </div>
            Cur istud rogas? cur istud expiscaris? quid percontaris, quid indagas, quid sciscitaris istud? An quia pertaesum est studii? An vt postpositis studiis cessatorem, desidem, pigrum, atque ignauum agas? vt languidis, et ignauis, atque in sinum insertis sedeas manibus? vt supinus vtramuis in aurem dormias? vt porrectis iaceas pedibus, et pandiculans osciteris? vt studiis intermissis, quod frequens facis, cesses? vt literis posthabitis puerorum instar conchas aut lapillos, quorum non est hic densa copia, lectum eas?
        </div>

        <div class="line-container" id="Leonardus.3">
            <div class="line-character">
                Leonardus
            </div>
            Quam ob aliam rem rogem, quam vt, si fiat ludendi nobis copia, tecum a prandio sphaericum ludum per annulum ferreum, modo non graueris me tibi collusorem, exerceam? vtque longa mentis agitatione et studiorum assiduitate affectum corpus, rursum moderatis lusibus refocillem exhilaremque? et animum ad studia denuo alias capessenda euibrem, excitem, magisque viuidum reddam?
        </div>

        <div class="line-container" id="Nicolaus.4">
            <div class="line-character">
                Nicolaus
            </div>
            Opus est tibi refecto scilicet ac refocillato corpore, qui nunquam non lusitas, rarus studes.
        </div>

        <div class="line-container" id="Leonardus.5">
            <div class="line-character">
                Leonardus
            </div>
            Quid ais?
        </div>

        <div class="line-container" id="Nicolaus.6">
            <div class="line-character">
                Nicolaus
            </div>
            Aliud agebam. Quando feceras ludendi mentionem, venit mihi in mentem hesterni lucri, quod ludendo feceram. Idque subducebam mecum, et ad calculum vocabam.
        </div>

        <div class="line-container" id="Leonardus.7">
            <div class="line-character">
                Leonardus
            </div>
            Pulchre facis authore Ouidio: Nam reditus iam quisque suos amat, et sibi quid sit vtile, sollicitis computat articulis. Sed hoc age, amabo. Responde quod rogo.
        </div>

        <div class="line-container" id="Nicolaus.8">
            <div class="line-character">
                Nicolaus
            </div>
            Quid rogas?
        </div>

        <div class="line-container" id="Leonardus.9">
            <div class="line-character">
                Leonardus
            </div>
            Ut mecum a prandio ludas sphaericum ludum, si per praeceptorem studiis aliquantisper soluamur.
        </div>

        <div class="line-container" id="Nicolaus.10">
            <div class="line-character">
                Nicolaus
            </div>
            Quid ni? Lubens id fecero. Non est, cur istud tibi denegem, cur istud recusem. Placet, vt in istam arenam pariter descendamus. Me commodo et facili vteris ad quiduis.
        </div>

        <div class="line-container" id="Leonardus.11">
            <div class="line-character">
                Leonardus
            </div>
            Dic igitur amabo, speras ne nobis fore ferias, ludendique potestatem factum iri?
        </div>

        <div class="line-container" id="Nicolaus.12">
            <div class="line-character">
                Nicolaus
            </div>
            Spero equidem, imo et nihil addubito.
        </div>

        <div class="line-container" id="Leonardus.13">
            <div class="line-character">
                Leonardus
            </div>
            Qui scis? Vnde istud ominaris?
        </div>

        <div class="line-container" id="Nicolaus.14">
            <div class="line-character">
                Nicolaus
            </div>
            Ociosus esto. Ocioso sis animo. Securus esto. Pone metum. Certo scio, neque refert tua vel cuiusquam aliorum, vndesciam.
        </div>

        <div class="line-container" id="Leonardus.15">
            <div class="line-character">
                Leonardus
            </div>
            Valeant igitur muti magistri tantisper dum suerit lusum. Facessant haec tetrica studia, caedantque amoenis lusibus. Stat igitur, vt recepisti, mecum lusitare, an mutas decretum?
        </div>

        <div class="line-container" id="Nicolaus.16">
            <div class="line-character">
                Nicolaus
            </div>
            Modo dixi, et me facturum pollicitus sum. Quid postulas eandem tibi pollicitationem iterum cantari? Mene tam ancipiti, tam fluxa fide credis, aliud stans, aliud sedens, quod dicitur? Men' existimas Cothurno versatiliorem, Proteo mutabiliorem, aut Euripo instabiliorem, vt quod receperim modo, id iam dictum et receptum nolim? vt meorum verborum palinodiam sim canturus? vt dictis et pollicitis meis non sim mansurus? Nihil est, quod malim, quam tecum lusibus indulgere. Auspicatissimum enim est, vt si mimi vel histrionis egeas, Roscium, sin athleta sit opus, Herculem tibi adhibeas.
        </div>

        <div class="line-container" id="Leonardus.17">
            <div class="line-character">
                Leonardus
            </div>
            Quid istud verbi est? Non intelligo quid dicas. Leonardus sum non Oedipus.
        </div>

        <div class="line-container" id="Nicolaus.18">
            <div class="line-character">
                Nicolaus
            </div>
            Non canimus surdis eandem cantilenam bis. Quod non intellexti, non perculsit animum. Valeat. Quin vbi vbi voles, veniam quocunque vocaris.
        </div>

        <div class="line-container" id="Leonardus.19">
            <div class="line-character">
                Leonardus
            </div>
            Praestitue igitur, praescribe, praefige, constitue nobis locum, in quem tempore pomeridiano conueniamus vna.
        </div>

        <div class="line-container" id="Nicolaus.20">
            <div class="line-character">
                Nicolaus
            </div>
            Propter aedem sacram te praestolabor, te opperiar, te manebo, te expectabo, modo fidem das eo te venturum: sin aliter sedeat animo tuo, vt malis, alio conueniamus, istud dicito.
        </div>

        <div class="line-container" id="Leonardus.21">
            <div class="line-character">
                Leonardus
            </div>
            Fidem do me venturum in istud loci, quod dixisti. Tu fac tempori praesto adsis ipse, ne frustra te praestoler. Interim igitur vale.
        </div>

        <div class="line-container" id="Nicolaus.22">
            <div class="line-character">
                Nicolaus
            </div>
            Vale tu quoque. Valeres autem melius, si literis esses magis deditus. Sed ego non ero tibi patruus, quem mihi non fore dicto audientem scio.
        </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>