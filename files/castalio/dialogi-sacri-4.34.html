---
title: Dialogi Sacri - Dialogus Tricensimus Quartus (Liber Quartus)
subtitle: Claudus. Act. 3.
type: Colloquium
author: Castalio
topic: Healing of the Lame Man
difficulty: Moderate
sequence: 124
book: 4
character_count: 5
permalink: /castalio/dialogi-sacri-liber-quartus-dialogus-tricensimus-quartus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Claudum sānant Petrus & Iōannēs. Deinde cursū factō populī, Petrus ad populum dē Iēsū (in cuius nōmine fuerat sānātus ille) verba facit. Hīc superveniunt sectae Doctōrum, & Apostolōs in vincula dant.
    </div>

    <div class="characters">
      Persōnae:<br />
      Claudus, Petrus & Iōannēs, Populārēs, Sacerdōtēs, Antīstitēs fānī, & Sadducaeī
    </div>

    <div class="line-container" id="Claudus.1">
      <div class="line-character">Claudus</div>
      Respicite hunc miserum claudum, virī optimī, quem māter claudum peperit, ita ut nunquam sēsē pedibus potuerit sustinēre. Date mihi aliquid, honōris & amōris Deī grātiā, ut vōbīs Deus sēsē vīcissim benignum praebeat.
    </div>

    <div class="line-container" id="Petrus.2">
      <div class="line-character">Petrus</div>
      Aspice nōs. Neque argentum mihi, neque aurum est, sed quod habeō, hoc tibi dō. In nōmine Iēsū Chrīstī Nazarēnī, surge & ambula.
    </div>

    <div class="line-container" id="Claudus.3">
      <div class="line-character">Claudus</div>
      Ō mīrum mīrāculum! Ut mihi roborātī sunt pedēs! Ut nunc fīrmiter incēdō! Ō quam dulce est, cōnsecūtum esse bona, quibus carueram! Agō tibi grātiās, Deus optime maxime, cuius tantō sum beneficiō sānātus. Vah! quam iuvat ingredī & salīre!
    </div>

    <div class="line-container" id="Populares.4">
      <div class="line-character">Populārēs</div>
      Nōnne hīc est mendīcus ille claudus quī solēbat prō foribus templī sedēns mendicāre?
    </div>

    <div class="line-container" id="Populares.5">
      <div class="line-character">Populārēs</div>
      Plānē is est: nec possum satis mīrārī hunc tam expedītē nunc ingredī, quī anteā locō sē movēre nōn posset.
    </div>

    <div class="line-container" id="Populares.6">
      <div class="line-character">Populārēs</div>
      Videor mihi somniāre. Subsequāmur eum: ingreditur in porticum Solomōnis.
    </div>

    <div class="line-container" id="Petrus.7">
      <div class="line-character">Petrus</div>
      Quanta hūc concurrit multitūdō! Quid hoc admīrāminī, virī Īsraēlītae? aut quid nōs intuēminī, quasī prīvātīs vīribus, aut pietāte efēcerimus, ut hīc incēderet? Deus Abrahāmī, & Īsaacī, & Iacōbī, patrum nostrōrum, illūstrāvit puerum suum Iēsum, quem vōs in cōnspectum Pīlātī adductum repudiāstis, cum ille absolvendum iūdicāsset. At vōs, sānctō & innocente repudiātō, petiistis hominem homicīdam vōbīs condōnārī, & vītae auctōrem occīdistis, quem Deus ā mortuīs excitāvit. Cuius nōs testēs sumus: ēiusque nōminis fīdūciā, hīc, quem vidētis & nōstis, rōborātus est, & illius cōnfīdentia integerrimam valētūdinem in vestrō omnium cōnspectū cōnsecūtus. Et nunc, frātrēs, sciō vōs per imprudentiam fēcisse, ut etiam vestrōs prīncipēs. Sed Deus, quae tot suōrum vātum vōce praedīxerit passūrum esse Chrīstum, ea hōc modō perfēcit. Quamobrem revertīminī ad sānitātem, ut dēleantur vestra peccāta, dōnec recreātiōnis tempora veniant ā Dominō, cum praenūntiātum vōbīs Iēsum Chrīstum mittet: quem oportet caelō continērī usque ad tempora īnstaurātiōnis omnium, quae Deus tot suōrum sānctōrum vōce vātum iam ōlim praedīxit. Mōsēs enim maiōribus nostrīs ita dīxit: Vātem vōbīs suscitābit Dominus Deus vester, ex vestrā cōnsanguinitāte, meī similem; eī pārēbitis ad omnia quae vōbīs dīcet. Quod sī quis vātī illī dictō audiēns nōn fuerit, is ex mediō hominum tollētur. Eōdem modō tam multī vātēs, quī ā Samūēle deinceps fuērunt, quī haec tempora praedīxērunt, & tantō ante dēnūntiārunt. Vōs estis ex vātibus ortī, & in eō foedere comprehēnsī, quod percussit Deus cum maiōribus nostrīs, cum dīceret Abrahāmō, Per ēius sēmen fēlicitātem cōnsecūtūrās omnēs orbis terrārum nātiōnēs. Ad vōs prīmum Deus suscitātum puerum suum Iēsum mīsit, quī vōbīs fēlicitātem afferret, sī modō vestram ūnusquisque ā suīs vitiīs discesserit.
    </div>

    <div class="line-container" id="Sacerdotes.8">
      <div class="line-character">Sacerdōtēs</div>
      Ēnimvērō iam ferendum nōn vidētur, tantam eīs licentiam darī, ut populum pūblicē doceant. Nam quid futūrum est?
    </div>

    <div class="line-container" id="Sadducaei.9">
      <div class="line-character">Sadducaeī</div>
      Quid, nisi, ut nōbīs relictīs, omnēs ad eōs trānseant? Nam quod resurrēctiōnem mortuōrum, per nesciō quem Iēsum futūram praedicant, facile animōs imperītae multitūdinis in suam sententiam pertrahunt.
    </div>

    <div class="line-container" id="Antistites.10">
      <div class="line-character">Antīstitēs fānī</div>
      Itaque mātūrē occurrendum huic malō est. Comprehendite eōs, satellitēs, cōnīcite hōs nūgātōrēs in vincula. Hīc illī nocte garriant, crās nōbīscum sēriō disputābuntur: nōn iam cum indoctīs ratiōnem habēbunt, quōs possint facile sēdūcere; ad pontificēs eīs, & prīncipēs, & senātōrēs, & scrībās veniendum erit, quī eōrum argūtiās vehementius refūtābunt. Nam plēbem quidem habent ad omnia sequācem.
    </div>

    <div class="note">
      Sententia<br />
      Chrīstī nōmen est omnipotēns. Vēritātī solent invidēre & adversārī ductōrēs mundī.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "book", page.book %} {% assign prev_page = neighbors | where: "sequence",
    prev_sequence | first %} {% assign next_page = neighbors | where: "sequence",
    next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>