---
title: Dialogi Sacri - Dialogus Duodetricensimus (Liber Quartus)
subtitle: Sadducaeī. Matth. 22. Marc. 12. Lūc. 20.
type: Colloquium
author: Castalio
topic: Resurrection and Marriage
difficulty: Challenging
sequence: "118"
book: 4
character_count: 5
permalink: /castalio/dialogi-sacri-liber-quartus-dialogus-duodetricensimus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Iēsus ā Sadducaeīs dē septem maritōrum uxōre interrogātus, cuiusnam futūra esset in alterā vītā; dīcit ibī nūlla fore mātrimōnia, & obiter resurrēctiōnem fore ostendit. Deinde Lēgisperitō dē maximō lēgis praeceptō respondet. Postrēmō, illōs quādam interrogātiōne dē genere Chrīstī compēscit.
    </div>

    <div class="characters">
      Persōnae:<br />
      Sadducaeī, Iēsus, Scrība, Pharīsaeī, Lēgisperītus
    </div>

    <div class="line-container" id="Sadducaei.1">
      <div class="line-character">Sadducaeī</div>
      Magister, Mōsēs scrīptō sānxit, sī quis mortuus fuerit sine līberīs, superstite uxōre & frātre, is frāter ēius uxōrem dūceret, frātrīque prōlem suscitāret. Fuērunt autem apud nōs frātrēs septem, quōrum prīmus, ductā uxōre, sine līberīs mortuus est, frātrīque uxōrem habendam relīquit. Eōdem modō alter, & tertius, dōnec tandem, singulīs ad ūnum mortuīs, ultima omnium moritur foemīna. Cum ergō revīxerint hominēs, cuius ex septem erit uxor, cum omnēs eam habuerint?
    </div>

    <div class="line-container" id="Iesus.2">
      <div class="line-character">Iēsus</div>
      Errātis ignōrātiōne litterārum, & dīvīnae potestātis. In hāc vītā hominēs cōnūbunt, sed quibus contingit dōnārī vītā renovātā, iī nūllīs inter sē mātrimōniīs cōpulantur, sīquidem nē morī quidem iam possunt, suntque quasi caelestēs, & dīvīnī geniī, Deīque fīliī. Mortuōs autem ad vītam revocārī, vel Mōsēs indicat in rubō (sī forte unquam lēgistis) ubi Deus ait, Deum sē esse Abrahāmī, Deum Īsaacī, Deum Iacōbī. Vīventium nimirum Deus est, nōn mortuōrum. Eī enim omnēs vīvant. Quā in rē vehementer errātis.
    </div>

    <div class="line-container" id="Legisperitus.3">
      <div class="line-character">Lēgisperītus</div>
      Quandō hīc tam expositē respondit, volō ego quoque ēius acūmen explōrāre. Magister, quodnam est prīmum & maximum in lēge praeceptum?
    </div>

    <div class="line-container" id="Iesus.4">
      <div class="line-character">Iēsus</div>
      Audī, Īsraēlīta: Dominus Deus tuus, Dominus ūnus est. Dominum Deum tuum tōtō animō, omnī cūrā, studiō, cōgitātiōne, operā, amātō. Hoc est prīmum & maximum praeceptum. Alterum eī simile est: Proximum ut tēipsum amātō. Maius hīs praeceptum nūllum est. Ab hīs duōbus tōta lēgis & vātum doctrīna pendet.
    </div>

    <div class="line-container" id="Legisperitus.5">
      <div class="line-character">Lēgisperītus</div>
      Praeclārē sānē, Magister, dīxistī. Nam ūnus est Deus, praetereā nūllus: quem summā animī alacritate, cūrā, studiō, operā, cōgitātiōne amāre, nec nōn alterum ut sēipsum dīligere, omnibus praestat piāmentīs & sacrificiīs.
    </div>

    <div class="line-container" id="Iesus.6">
      <div class="line-character">Iēsus</div>
      Nōn longē abēs ā rēgnō dīvīnō. Sed, sī vōs ego vīcissim interrogem, Pharīsaeī; Quid cēnsētis dē Chrīstō? Quō prōgnātum fore?
    </div>

    <div class="line-container" id="Pharisaei.7">
      <div class="line-character">Pharīsaeī</div>
      Davide.
    </div>

    <div class="line-container" id="Iesus.8">
      <div class="line-character">Iēsus</div>
      Quī fit ergō, ut cum David nūmine afflātus, Dominum vocet, ad hunc modum: Dīxit Dominus Dominō meō, sede ad dextram meam, dōnec tibī hostēs tuōs, scamnī īnstar, calcandōs trādiderō? Sī eum David Dominum vocat, quī fierī potest ut sit ā Davide prōgnātus?
    </div>

    <div class="note">
      Sententia<br />
      Sublātā morte, sublāta erunt & mātrimōnia, quae ad generis hūmānī prōpagātiōnem īnstitūta: quā prōpagātiōne iam nihil opus erit, nēmine moriente. Amor est lēgis perfectiō.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "book", page.book %} {% assign prev_page = neighbors | where: "sequence",
    prev_sequence | first %} {% assign next_page = neighbors | where: "sequence",
    next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>