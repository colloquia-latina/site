---
title: Dialogi Sacri - Dialogus Decimus Quartus
subtitle: Iōsēphus coniector. Gen. 41
type: Colloquium
author: Castalio
topic: Waking Up
difficulty: Moderate
sequence: 14
character_count: 2
permalink: /castalio/dialogi-sacri-dialogus-decimus-quartus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Iōsēphus interpretātur Pharaōnī duo somnia, ob eamque causam Pharaō praeficit eum tōtī Aegyptō.
        </div>

        <div class="characters">
            Persōnae:<br>
            Pharaō, Iōsēphus
        </div>

        <div class="line-container" id="Pharao.1">
            <div class="line-character">
                Pharaō
            </div>
            Somniāvī quiddam quod nēmō mihi potest interpretātiōne explicāre. Tē autem audiō esse coniectōrem somniōrum,
            ideōque tē accersīvī.
        </div>

        <div class="line-container" id="Iosephus.2">
            <div class="line-character">
                Iōsēphus
            </div>
            Equidem is sum per quem Deus interpretētur somnium tuum, Pharaō: itaque nārrā.
        </div>

        <div class="line-container" id="Pharao.3">
            <div class="line-character">
                Pharaō
            </div>
            Vidēbar mihi astāre rīpae flūminis; atque ex eō exiērunt septem vaccae bene habitae et pulchrae vīsū, quae
            pāscēbantur in cārectō. Ecce autem deinde septem aliae, gracilēs et dēfōrmēs suprā modum et tenuī corpore,
            quālēs nunquam vīdī in Aegyptō, quae dēvorāvērunt priōrēs. Quās cum dēmīsissent in sua vīscera, tamen id nōn
            appārēbat; adeō semper maciē dēfōrmēs erant ut prius. Ego somnō solūtus sum. Deinde rūrsum oppressus somnō,
            vidēbar vidēre septem spīcās crēscentēs in ūnō calamō, opīmās et fōrmōsās; secundum quās succrēscēbant
            totidem aliae gracilēs et tenuēs et exēsae ūrēdine, quae dēvorāvērunt septem illās generōsās. Haec ego
            indicāvī coniectōribus, sed nēmō est quī possit mihi explicāre.
        </div>

        <div class="line-container" id="Iosephus.4">
            <div class="line-character">
                Iōsēphus
            </div>
            Somnium tuum ūnum est, Pharaō. Deus praemonet tē eōrum quae factūrus est. Septem vaccae generōsae sunt
            septem annī; septem spīcae item, idem volunt: ūnum idemque somnium est. Septem vērō vaccae et spīcae tenuēs
            septem aliī sunt annī, quibus famēs vigēbit. Hoc id ipsum est quod dīxī: Deus quod factūrus est tibi
            indicat. Sīc habētō septem annōs proximōs futūrōs esse fertilissimōs frūgum terrae, praesertim in Aegyptō;
            quōs sequentur alterī ita īnfēstī pēnūriā omnis cibī ut laeta illa ūbertās priōrum sit omnīnō cōnsūmenda
            famē. Tanta, inquam, labōrābitur pēnūria ut tantae rērum abundantiae nē vestīgium quidem ūllum supersit. Nam
            quod bis somniāstī, ideō factum est ut intelligās omnīnō dēcrētum esse Deō ita facere, idque brevī. Quārē
            dispice, Pharaō, virum aliquem scientem et perītum, quem praeficiās Aegyptō. Praetereā cūrātōrēs et aedīlēs
            annōnae quī lēgant quīntās in Aegyptō cōgantque quam maximum numerum frūmentī hīs proximīs septem annīs
            ūberibus, quod condant nōmine tuō in urbēs. Ita fīet ut proximō septenniō duplās cōnsequāris annōnās, quibus
            Aegyptus dēfendātur ā famē et perniciē alterō septenniō.
        </div>

        <div class="line-container" id="Pharao.5">
            <div class="line-character">
                Pharaō
            </div>
            Ō salūtāre cōnsilium, et dignum homine sapientissimō! An quisquam hodiē est quī aequē spīrat nūmen atque
            hīc? Ergō cum Deus indicet tibi, Iōsēphe, tantās rēs, nōn est dubium quīn tū sīs prūdentissimus et
            sapientissimus omnium. Itaque iam nunc volō ut sīs gubernātor domūs meae utque omnis meus populus pāreat
            imperiō tuō. Maior erō tē soliō tantum. Ēn trādō tibi cūram et gubernātiōnem tōtīus Aegyptī. Atque ad
            cōnfirmātiōnem huius reī, hunc ānulum dētractum meīs digitīs induō tuīs, tēque dōnō hāc veste byssinā et hōc
            torque aureō, iubeōque tē vehī currū prīmō secundum meum, et volō prōclāmārī ante tē, Congenulāte! Nē vīvam
            Pharaō, nisi tū ūnus eris in tōtā Aegyptō cuius iniussū nōn audēbit quisquam vel mūtīre. Deinceps iam nōn
            vocāberis Iōsēphus sed Saphnathopaneās, ut nōmine ipsō polliceāris interpretātiōnem obscūrōrum. Atque ego
            tibi dēspondeō Asnātam, fīliam Potiphrae pontificis Hēliopolītānī.
        </div>

        <div class="line-container" id="Iosephus.6">
            <div class="line-character">
                Iōsēphus
            </div>
            At ego tibi, Rēx, prō tantīs beneficiīs habeō grātiam quantam maximam possum: dabōque operam, Deō volente,
            ut nec tē mandātī nec mē receptī mūneris paeniteat.
        </div>

        <div class="note">
            Sententia<br>
            Deus piōs post dolōrēs et īnfāmiam mīrā arte ēvehit ad voluptātēs et honōrēs. Quod sī nōn omnibus piīs
            accidit in hāc vītā, at in futūrā accidet: nam prīma pars vītae Iōsēphī, quae calamitōsa fuit umbra est
            huius vītae piōrum altera vērō futūrae. Atque īdem dīcō dē Iācōbō et Dāvīde. Ad gaudia venītur per dolōrēs,
            ad honōrēs per īnfāmiam; ad dulcēdinem per amāritūdinem, ad altitūdinem per humilitātem, per mortem ad
            vītam.
        </div>

        {% assign prev_sequence = page.sequence | minus: 1 %}
        {% assign next_sequence = page.sequence | plus: 1 %}

        {% assign files = site.html_pages | where_exp: "page", "page.path contains 'files/'" %}

        {% assign neighbors = files
        | where: "type", "Colloquium"
        | where: "author", page.author
        | where: "collection", page.collection
        %}

        {% assign prev_page = neighbors | where: "sequence", prev_sequence | first %}
        {% assign next_page = neighbors | where: "sequence", next_sequence | first %}


        <div class="nav-buttons">
            <a href="{{ prev_page.url }}" class="nav-button nav-back">⟵ Previous</a>
            <a href="{{ next_page.url }}" class="nav-button nav-next">Next ⟶</a>
        </div>
    </div>
</body>