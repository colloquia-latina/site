---
title: Dialogi Sacri - Dialogus Tricensimus Sextus (Liber Quartus)
subtitle: Gamaliēl. Act. 5.
type: Colloquium
author: Castalio
topic: Gamaliel's Counsel
difficulty: Moderate
sequence: 126
book: 4
character_count: 6
permalink: /castalio/dialogi-sacri-liber-quartus-dialogus-tricensimus-sextus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Cum fuissent Petrus & Iōannēs ex vinculīs dīvīnitūs līberātī, prīmātēs, eō cognitō, illōs ēvocant: et illī doctrīnae suae causam dīcunt. Tum Gamaliēlis suāsū dīmittuntur.
    </div>

    <div class="characters">
      Persōnae:<br />
      Apparītōrēs, Antīstēs fānī, Quīdam, Pontificēs, Sacerdōtēs, Petrus, Gamaliēl
    </div>

    <div class="line-container" id="Apparitores.1">
      <div class="line-character">Apparītōrēs</div>
      Carcerem quidem invenimus clausam dīligentissimē, & custōdēs forīs ante iānuam adstantēs, sed ubi aperuimus, nēminem intūs invenimus.
    </div>

    <div class="line-container" id="Antistes.2">
      <div class="line-character">Antīstēs fānī</div>
      Videor vidēre rērum nātūram invertī. Nunquam huiusmodī mōnstra nē fandō quidem audīta sunt. Quid? Egressōsne esse clausō carcere?
    </div>

    <div class="line-container" id="Quidam.3">
      <div class="line-character">Quīdam</div>
      Hominēs illī, quōs vōs in custōdiam dedistis, sunt in fānō, & ibī populum docent.
    </div>

    <div class="line-container" id="Antistes.4">
      <div class="line-character">Antīstēs fānī</div>
      Haec sunt cuiusmodī, ut quamvīs dē mente dēiciant. Sequiminī mē, apparītōrēs: addūcam eōs in concilium.
    </div>

    <div class="line-container" id="Pontifices.5">
      <div class="line-character">Pontificēs</div>
      Sed sine vī: etenim concitārēs in nōs valgī sēditiōnem, & statim ad saxa venīrētur: nam magnum est plēbis in eōs studium.
    </div>

    <div class="line-container" id="Sacerdotes.6">
      <div class="line-character">Sacerdōtēs</div>
      Nisi prōvidēmus, āctum dē nōbīs est: iam nūllō in pretiō sumus, omnium oculī in eōs sunt coniectī. Prōspiciendum aliquā ratiōne est.
    </div>

    <div class="line-container" id="Antistes.7">
      <div class="line-character">Antīstēs fānī</div>
      Ecce hominēs!
    </div>

    <div class="line-container" id="Pontifices.8">
      <div class="line-character">Pontificēs</div>
      Nōnne vōs vetuimus istō nōmine docēre? Atquī replēvistis Hierosolyma doctrīnā vestrā, & vultis in nōs illius hominis sanguinem dērīvāre?
    </div>

    <div class="line-container" id="Petrus.9">
      <div class="line-character">Petrus</div>
      Pārendum Deō magis est quam hominibus. Deus maiōrum nostrōrum Iēsum suscitāvit, quem vōs in patibulō suspēnsum interfēcistis. Hunc Deus Ductōrem & Servātōrem suā dextrā extulit, ut per eum Īsraēlītīs ad sāniōrem vīvendī ratiōnem reversīs, veniam daret peccātōrum. Et nōs sumus eī testēs hārum rērum; necnōn sācer ille spīritus, quō Deus eī oboedientēs afflāvit.
    </div>

    <div class="line-container" id="Pontifices.10">
      <div class="line-character">Pontificēs</div>
      Ō audācissimōs impostōrēs! Quid agimus, virī? Quīn dē hīs poenās sūmimus?
    </div>

    <div class="line-container" id="Gamaliel.11">
      <div class="line-character">Gamaliēl</div>
      Iubēte, sī placet, eōs paulisper forās discēdere. Cōnsīderāte, virī Īsraēlītae, dē hominibus hīs, quid eīs sītis factūrī. Superiōribus diēbus exstitit Theudās quīdam, quī sēsē iactābat esse aliquem, cum quō hominēs ad numerum quadringentōrum sēsē coniūnxērunt. Is occīsus est, & quotquot eī pārēbant dissipātī, & ad nihilum redāctī. Post eum exstitit Iūdās Galilaeus, tempore prōfessiōnis, multumque ad sēsē hominum trādūxit: sed & is periit, & omnēs quī eī obtemperābant prōflīgātī sunt. Nunc quoque vōs summoneō, ut vōbīs ab hīs hominibus temperētis, eōsque missōs faciātis. Nam sī hoc cōnsilium & opus ab hominibus est, dissolvētur: sīn ā Deō est, id dissolvere nōn potestis, nisi forte vultis vidērī Deō repugnāre.
    </div>

    <div class="line-container" id="Antistes.12">
      <div class="line-character">Antīstēs fānī</div>
      Nōn male cōnsulit Gamaliēl, ut mihi quidem vidētur.
    </div>

    <div class="line-container" id="Pontifices.13">
      <div class="line-character">Pontificēs</div>
      Sed ēvocēmus hominēs, eōsque virgīs caedāmus, & vetēmus ūllam Iēsū nōminis mentiōnem facere.
    </div>

    <div class="note">
      Sententia<br />
      Nihil est ad vēritātī crēdendum dūrius prīmōribus hūius mundī. Bonī cōnsiliāriī maxima est ūtilitās. Quī Deī operibus repugnant, Deō repugnant.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "book", page.book %} {% assign prev_page = neighbors | where: "sequence",
    prev_sequence | first %} {% assign next_page = neighbors | where: "sequence",
    next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>