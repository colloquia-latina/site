---
title: Dialogi Sacri - Dialogus Tricēsimus Quartus (Liber Secundus)
subtitle: Ionās. Iōnae 1.
type: Colloquium
author: Castalio
topic: Fleeing from God
difficulty: Moderate
sequence: "067"
character_count: 3
permalink: /castalio/dialogi-sacri-liber-secundus-dialogus-tricēsimus-quartus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Vexātī tempestāte nautae, invocātīs frūstrā diīs, factāque iactūrā, Iōnam vātem excitant, quī in nāvī dormiēbat. Deinde, sorte iactā, ut eum sontem et tempestātis causam esse dēprehendērunt, iaciunt in mare, ipsōmet admonitu: ita pacātur tempestās.
    </div>

    <div class="characters">
      Persōnae:<br />
      Nauclērus, Nautae, Iōnās
    </div>

    <div class="line-container" id="Nauclerus.1">
      <div class="line-character">Nauclērus</div>
      Ō Iuppiter quanta saevit tempestās! quantī undārum flūctūs nostram nāvem undique verberant! Dīcās Neptūnum et Aeolum, omnēsque adeō Deōs in nostram coniūrāvisse perniciem. Nē saevī tantopere, aquārum praepotēns Neptūne; nē eōs perde, quī sē tuae fideī mandārunt. Tūque, Ō Aeole, cui potestātem in ventōs dedit Iuppiter, cohibe tam effrēnātum eōrum impetum.
    </div>

    <div class="line-container" id="Nautae.2">
      <div class="line-character">Nautae</div>
      Diī immortālēs! quid habētis in animō? Hūccine vēnisse nōs, ut tam miserē perīrēmus? Parcite, quaesumus parcite: nōs vōbīs sācra faciēmus; tibi, Neptūne, taurum; vōbīs agnam, tempestātēs, mactābimus: tantum liceat hinc salvīs ēvadere.
    </div>

    <div class="line-container" id="Nautae.3">
      <div class="line-character">Nautae</div>
      Lēdae prōlēs, Castor et Pollux, amīca nautīs sīdera, obscerō vestram fidem, reddite nōbīs mare tranquillum, reddite amīcam caelī sērenitātem.
    </div>

    <div class="line-container" id="Nauclerus.4">
      <div class="line-character">Nauclērus</div>
      Nihil agimus, videō, tam surdī sunt diī, quam est ipsum mare.
    </div>

    <div class="line-container" id="Nautae.5">
      <div class="line-character">Nautae</div>
      Quid supereest?
    </div>

    <div class="line-container" id="Nauclerus.6">
      <div class="line-character">Nauclērus</div>
      Ut iactūram faciāmus.
    </div>

    <div class="line-container" id="Nautae.7">
      <div class="line-character">Nautae</div>
      Dūrum.
    </div>

    <div class="line-container" id="Nauclerus.8">
      <div class="line-character">Nauclērus</div>
      Sed necessārium, extrēmō autem malō extrēmam adhibendum est remedium: atque utinam vel sīc ēvadere liceat. Festināte, ēiiciāmus hās mercēs. Praestat rem perdere, spem aliquam retinentēs, quam cum rē certum exitium expectāre. Vōs, Ō caelī marīsque potentēs diī, este saltem contentī hāc nostrā miseriā: quid mortem īnsuper minamini? Heu mihi, magis magisque furunt ventī, ingrāvēscit tempestās. Irritantur superī, nōn placantur nostrīs vōtīs et precibus. Quō iam? Quō mē vertam? Erat hīc nesciō quis peregrīnus, ubi nunc est?
    </div>

    <div class="line-container" id="Nautae.9">
      <div class="line-character">Nautae</div>
      Dormit ad īnfimum nāvis latus.
    </div>

    <div class="line-container" id="Nauclerus.10">
      <div class="line-character">Nauclērus</div>
      Ō supīnam sēcūritātem! Heus, heus, peregrīne, quem tandem dormiendī modum faciēs? Potes in tantō perīculō indulgēre somnō? Quīn tū surgis, et tuum in hoc temporis articulō Deum invocās? sī quis fortē superum exīstat, quī hoc ā nōbīs malum avertat, et praesēns auxilium ferat.
    </div>

    <div class="line-container" id="Nautae.11">
      <div class="line-character">Nautae</div>
      Frūstrā labōrāmus: causa tantī malī perscrūtanda est. Oportet aliquem hīc adesse, quī sē nefāriō aliquō scelere obstrinxerit, propter quem tantopere īrāscantur diī. Sortiendum est, quis sit in causā.
    </div>

    <div class="line-container" id="Nautae.12">
      <div class="line-character">Nautae</div>
      Placet; dūcantur sortēs. Euge, sors hunc peregrīnum dēsignat. Vidēs tē, peregrīne, accūsārī. Dīc quaesō, unde tantum in nōs malum ortum sit, quod vītae genus sequāris, unde et quō eās, cuiās sīs, et quā gente nātus.
    </div>

    <div class="line-container" id="Ionas.13">
      <div class="line-character">Iōnās</div>
      Iam iam nūllum supereest effugium; teneor manifēstō. Ō īnēvītābilem Deī potentiam! Ego sum Hebraeus, Iovae caelestis Deī cultor, quī et mare et terram fabricātus est. Is mē Niniven īre iusserat, ut eum populum, ōtiō et luxū diffluentem, et perditum, meā admonitiōne ad meliōrem frūgem et sāniōrem vītae ratiōnem dēdūcerem. Cuius ego mūneris tristitiam dēfugiēns, statueram Tarsum in Ciliciam mē cōnferre, et eius cōnspectum ēvitāre, cuius oculīs omnia sunt subiēcta.
    </div>

    <div class="line-container" id="Nautae.14">
      <div class="line-character">Nautae</div>
      Perīimus funditūs. Īnsciēe prorsus homō, et male abs tē factum. Sed postquam factum quod est, īnfectum fierī nōn potest; quid tibi nunc cēnsēs faciāmus, ut placātiōre marī ūtāmur, quod vehementius semper agitārī vidēs?
    </div>

    <div class="line-container" id="Ionas.15">
      <div class="line-character">Iōnās</div>
      Vōs vērō mē in mare dēturbētis, sī id sedātum vultis; nam certō sciō ego, meā ūnius causā vōs hāc tam vehementī tempestāte afflictārī.
    </div>

    <div class="line-container" id="Nautae.16">
      <div class="line-character">Nautae</div>
      Avertant superī, ut tuā morte salūtī nostrae cōnsulāmus. Nōn faciēmus. Apite, virī fortēs, incumbāmus rēmīs, cōnēmur ad terram appellere. Eia, adhibēte summās vīrēs; eia rumpāmus hōs flūctūs. Ō rem miseram! crēscit assīduē malum, nūllā ratiōne terram possumus attingere.
    </div>

    <div class="line-container" id="Ionas.17">
      <div class="line-character">Iōnās</div>
      Frūstrā sūdātis, invītō Deō.
    </div>

    <div class="line-container" id="Nautae.18">
      <div class="line-character">Nautae</div>
      Quid ergō est? Tēne nōs in mare?
    </div>

    <div class="line-container" id="Ionas.19">
      <div class="line-character">Iōnās</div>
      Nisī māvultis mēcum ūnum perīre.
    </div>

    <div class="line-container" id="Nautae.20">
      <div class="line-character">Nautae</div>
      Ō dēsperātissimum perfugium! sed tamen satius est, tē sōlum quam nōbīscum interīre. Faciendum est, sociī, nūlla alia ad ēvadendum via est videō. Effērātur mare, rumpitur nāvis, mors nōbīs versātur ob oculōs. Dēmergāmus eum. Obsegrāmus tē, Iova, nē pereāmus ob huius virī mortem, nēve ā nōbīs poenās sanguinis eius expetās. Vidēs nōs necessitāte impulsōs facere, et tū omnia tuō arbitrātū moderāris: iaciātur. Ō rem admīrābilem! Vidētis ut subitō sedāta sit tempestās, eō dē iectō! Vidētis mare sīc tranquillum, ut nunquam tranquillius? Agnōscō, agnōscō ego Iovae potestātem immēnsam; is nimīrum Deus est, cēterī nēquicquam precibus interpellantur. Ūnī, ūnī dēbētur grātia: ūnī itaque sācra vōtaque faciāmus.
    </div>

    <div class="note">
      Sententia<br />
      Frūstrā implōrantur falsa nūmina saeviente vērō Nūmine. Deum effugere nec terrā, nec marī possis. Cum sontibus nāvigāre, hoc est, versārī, noxiumest. Manente causā poenae, manet poena.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>