---
title: Dialogi Sacri - Dialogus Quadragensimus Secundus (Liber Quartus)
subtitle: Lysiās. Act. 21. 22.
type: Colloquium
author: Castalio
topic: Paul's Arrest
difficulty: Challenging
sequence: "132"
book: 4
character_count: 5
permalink: /castalio/dialogi-sacri-liber-quartus-dialogus-quadragensimus-secundus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-common.css" />
    <link rel="stylesheet" href="/style-reading.css" />
  
</head>

<body>
  <div class="navbar">
    <div class="navbar-inner">
      <a href="/" class="navbar-item btn"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="navbar-item btn"
        >{{ page.author }}</a
      >
      <span class="navbar-dynamic">{{ page.title }}</span>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Comprehēnsus in templō Paulus ā Iūdaeīs, illīs ēripitur ā Lysiā Tribūnō; ēiusque permissū apud Iūdaeōs causam dīcit. Sed illīs tumultuantibus, Lysiās eum virgīs caedī iubet; vērum, ubi cīvem Rōmānum esse cognōvit, solvit.
    </div>

    <div class="characters">
      Persōnae:<br />
      Iūdaeī, Lysiās, Paulus, Centuriō
    </div>

    <div class="line-container" id="Iudaei.1">
      <div class="line-character">Iūdaeī</div>
      Succurrite, virī Īsraēlītae. Hīc est homō ille quī contrā populum, lēgem, & locum hunc, omnēs ubique docet. Quīnetiam Graecōs intrōdūxit in sācrum, & sānctum hunc locum profānāvit.
    </div>

    <div class="line-container" id="Iudaei.2">
      <div class="line-character">Iūdaeī</div>
      Extrahāmus eum ē fānō, interimāmus eum. Quid expectāmus? Iampridem dēbuit interficī. Quod sī factum esset, hās turbās ēvītāssēmus.
    </div>

    <div class="line-container" id="Iudaei.3">
      <div class="line-character">Iūdaeī</div>
      Vapulā, homō sēditiōse. Hīc nōs tē ictibus trucidābimus. Hem tibi.
    </div>

    <div class="line-container" id="Iudaei.4">
      <div class="line-character">Iūdaeī</div>
      Dēsīnāmus hunc verberāre, populārēs: nam videō hūc venīre tribūnum cum mīlitibus.
    </div>

    <div class="line-container" id="Lysias.5">
      <div class="line-character">Lysiās</div>
      Unde tam subitō tanta orta est sēditiō? Ēhō! hiccine in causā est? comprehendite hunc, mīlitēs, & eī inīcite catēnās. Quīnam est? Aut quid fēcit? Tacēte, clāmōsī hominēs. Possimne ex vōbīs scīre quidnam commīserit? Alius aliud nesciō quid clāmat: nihil intellegō. Abdūcātur in castra. Quae (malum) haec tanta violentia est? Hīc iam crēdō, opprimēmur in turbā.
    </div>

    <div class="line-container" id="Iudaei.6">
      <div class="line-character">Iūdaeī</div>
      Interime eum.
    </div>

    <div class="line-container" id="Paulus.7">
      <div class="line-character">Paulus</div>
      Licetne mihi tē alloquī?
    </div>

    <div class="line-container" id="Lysias.8">
      <div class="line-character">Lysiās</div>
      Scīsne Graecē? Nōnne tū es Aegyptius ille, quī superiōribus diēbus, concitātā sēditiōne, ēdūxit in sylvās illa quattuor mīllia hominum sīcāriōrum?
    </div>

    <div class="line-container" id="Paulus.9">
      <div class="line-character">Paulus</div>
      Ego homō sum Iūdaeus, Tarsēnsis, cīvis nōn obscūrae Ciliciae cīvitātis. Sed ōrō tē, permitte mihi ad populum loquī.
    </div>

    <div class="line-container" id="Lysias.10">
      <div class="line-character">Lysiās</div>
      Permittō.
    </div>

    <div class="line-container" id="Paulus.11">
      <div class="line-character">Paulus</div>
      Audīte meam apud vōs dēfēnsiōnem, frātrēs & patrēs. Ego homō Iūdaeus sum, Tarsī in Ciliciā nātus: & in hāc urbe ēducātus ad pedēs Gamaliēlis, patriīs lēgibus accūrātē īnstitūtus, & Deī cupidus, quemadmodum vōs omnēs estis hodiē: quī hanc vīvendī viam sum capitāliter īnsectātus, virōs simul & mulierēs cōnstringendō, & in carcerem cōniciendō. Testis est mihi Pontifex, tōtusque senātus, ā quibus etiam epistolās ad frātrēs accēperam, & Damascum proficīscēbar, eōs quoque quī ibī essent, vinctōs Hierosolymam ad supplicium adductūrus. Sed in eō itinere, cum appropinquārem Damascō, circiter merīdiem, repente dē caelō multa mē lūx circumfulsit: & collapsus ad terram, vōcem audīvī dīcentem mihi, Saule, Saule, quid mē īnsectāris? Tum ego: quis es, Domine? Atque ille: Ego sum Iēsus Nazarēnus, quem tū īnsectāris. Quī autem mēcum aderant, lūcem vīdērunt illī quidem, & territī sunt, sed vōcem nōn audīvērunt alloquentis mē. Tum ego. Quid agam, Domine? Et Dominus, Surge, inquit, & proficīscere Damascum. Ibī tibi dīcentur omnia, quae tē facere statūtum est. Cumque prae lūcis illīus splendōre nōn vidērem, manū ductus ā meīs comitibus, pervēnī Damascum. Ananias autem quīdam, vir pius, & lēgī convenienter vīvēns, testimōniō omnium illīc habitantium Iūdaeōrum, vēnit ad mē, & adstāns mihi, Saule frāter, inquit, aspice: Cumque ego eōdem temporis vestīgiō in eum intuītus essem, Deus Patrum nostrōrum, inquit ille, dēstināvit tē ad cognōscendam ēius voluntātem, & ad iūstum videndum, vōcemque ex ēius ōre audiendam: quoniam testis eī futūrus es, apud omnēs hominēs, eārum rērum, quās & vīderis & audīveris. Et nunc quid cūnctāris? Agedum, abluere, & invocātō Dominī nōmine, peccāta tua ēlue. Reversō autem mihi Hierosolymam, & in templō ōrantī accidit, ut, extrā meipsum raptus, vidērem eum dīcentem mihi, Properā, & Hierosolymā celeriter exī: nōn accipient enim tuum dē mē testimōnium. Cuī ego, Domine, inquam, sciunt ipsī ut ego solitus sim in custōdiam dare, & per collēgia virgīs caedere eōs quī tibi cōnfīderent; atque cum tuī testis Stephanī sanguis effunderētur, ego adessem, & ēius necī cōnsentiēns, vestīmenta custōdirem eōrum quī eum interficiēbant. Tum ille, Vade, inquit: nam ego tē ad procul remōtās gentēs āmandābō.
    </div>

    <div class="line-container" id="Iudaei.12">
      <div class="line-character">Iūdaeī</div>
      Tolle istum ex orbe terrārum; neque enim convenit eum vīvere.
    </div>

    <div class="line-container" id="Lysias.13">
      <div class="line-character">Lysiās</div>
      Nihil unquam tāle vīdī. Necesse est, graviōrem aliquam esse causam, quae ūniversum populum in hunc commoveat. Neque enim ita clāmārent, & vestēs discindērent, pulveremque in āerem iacerent. Haec nōn solent sine maximā causā fierī. Mīlitēs, intrōmittite eum in castra, & virgīs cōgite causam fatērī, propter quam ita in eum clāmētur.
    </div>

    <div class="line-container" id="Centurio.14">
      <div class="line-character">Centuriō</div>
      Fiet. Dispoliētur iam, fūnibus dēligētur.
    </div>

    <div class="line-container" id="Paulus.15">
      <div class="line-character">Paulus</div>
      Licetne vōbīs hominem Rōmānum indemnātum verberāre?
    </div>

    <div class="line-container" id="Centurio.16">
      <div class="line-character">Centuriō</div>
      Vide quid agās, Lysiā; nam hīc homō Rōmānus est.
    </div>

    <div class="line-container" id="Lysias.17">
      <div class="line-character">Lysiās</div>
      Ītane? Adībō eum. Dīc mihi, esne Rōmānus?
    </div>

    <div class="line-container" id="Paulus.18">
      <div class="line-character">Paulus</div>
      Etiam.
    </div>

    <div class="line-container" id="Lysias.19">
      <div class="line-character">Lysiās</div>
      Ego ipse magnō pretiō in istam cīvitātem susceptus sum.
    </div>

    <div class="line-container" id="Paulus.20">
      <div class="line-character">Paulus</div>
      At ego nātus sum.
    </div>

    <div class="line-container" id="Lysias.21">
      <div class="line-character">Lysiās</div>
      Dēsīstite, mīlitēs; iam satis superque factum est.
    </div>

    <div class="note">
      Sententia<br />
      Inīquī hominēs vēritātem vī opprimere cōnantur. Pellitur ē mediō sapientia, ubi vī rēs geritur. Rōmāna cīvitās plūs habet auctōritātis apud hominēs, quam Chrīstiāna. Sīc fit & hodiē. Sī ēius praepotentis cīvitātis aut prīncipis auctōritāte commenderis, locum ubique inveniēs; sīn nihil nisi iūstitiam habeās, vīlissimus eris.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "book", page.book %} {% assign prev_page = neighbors | where: "sequence",
    prev_sequence | first %} {% assign next_page = neighbors | where: "sequence",
    next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>

   <div class="footer">
     <p>ColloquiaLatina.org - Copyright © 2025 Jacob Terneus</p>
   </div>
</body>