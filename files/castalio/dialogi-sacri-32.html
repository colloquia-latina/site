---
title: Dialogi Sacri - Dialogus Alter et Vicesimus
subtitle: Discalceātus. Rūth 4.
type: Colloquium
author: Castalio
topic: Waking Up
difficulty: Moderate
sequence: 32
character_count: 3
permalink: /castalio/dialogi-sacri-dialogus-alter-et-tricesimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Boozus recūsante alterō propinquō emit bona Noēmis Rūthamque dūcit uxōrem.
        </div>

        <div class="characters">
            Persōnae:<br>
            Boozus, Propinquus Rūthae, Senātōrēs
        </div>

        <div class="line-container" id="Boozus.1">
            <div class="line-character">
                Boozus
            </div>
            Heus, tū quī hūc trānsīs, ades dum: paucīs tē volō.
        </div>

        <div class="line-container" id="Propinquus.2">
            <div class="line-character">
                Propinquus
            </div>
            Quidnam id est?
        </div>

        <div class="line-container" id="Boozus.3">
            <div class="line-character">
                Boozus
            </div>
            Cōnsiste hīc paulisper, dum ēvocō aliquot dē senātōribus cīvitātis quī trānseunt per hanc portam, ut adsint
            nōbīs in hōc negōtiō: nam sēria rēs est egetque testibus. Heus, vōs senātōrēs, quaesō vōs ut accommodētis
            hūc nōbīs aliquantisper vestram operam: nōn faciēmus longius.
        </div>

        <div class="line-container" id="Senatores.4">
            <div class="line-character">
                Senātōrēs
            </div>
            Adsumus, dīc quid velīs.
        </div>

        <div class="line-container" id="Boozus.5">
            <div class="line-character">
                Boozus
            </div>
            Partem fundī quī fuit cognātī nostrī Ēlīmelechī vēnundat Noēmis reversā ex agrō Mōabītārum. Hanc rem vīsum
            est mihi ut tibi significārem, ut sī ēmptūrus es emās in praesentiā Senātūs nostrī; sīn minus, indicēs mihi.
            Nēmō est enim cognātus propinquior tē, secundum quem ego sum.
        </div>

        <div class="line-container" id="Propinquus.6">
            <div class="line-character">
                Propinquus
            </div>
            Ego vērō emam.
        </div>

        <div class="line-container" id="Boozus.7">
            <div class="line-character">
                Boozus
            </div>
            Sed cum fundum emēs ā Noēmī et ā Rūthā Moabītidē, uxōre dēmortuī, emēs eā condiciōne ut ipsam Rūtham dūcās
            in mātrimōnium, ut suscitēs nōmen illīus in eius hērēditāte.
        </div>

        <div class="line-container" id="Propinquus.8">
            <div class="line-character">
                Propinquus
            </div>
            Nōn licet mihi hāc lēge emere, nē corrumpam patrimōnium meum. Eme tū, sī vīs, meō locō: mihi quidem emere
            nōn licet. Atque in huius reī testimōnium accipe calceum meum dē manū meā. Ego quemadmodum exuī mē hōc
            calceō, ita testor mē cēdere tibi meum iūs in hāc rē.
        </div>

        <div class="line-container" id="Boozus.9">
            <div class="line-character">
                Boozus
            </div>
            Vōs senēs et populārēs, hodiē mihi testēs eritis ut ego emam omnia bona Ēlīmelechī et Cīliōnis et Machlōnis
            ā Noēmī; utque mihi vindicem in mātrimōnium Rūtham Moabītidem, coniugem Machlōnis, ut cōnsulam nōminī
            dēmortuī in eius hērēditāte, nē eius nōmen tollātur ex eius cōnsanguinitāte et patriā. Vōs hodiē testēs
            nuncupō.
        </div>

        <div class="line-container" id="Senatores.10">
            <div class="line-character">
                Senātōrēs
            </div>
            Testābimur. Faxit Iōva ut mulier ista quae intrātūra est tuam domum tam sit fēcunda quam fuērunt Rāchēl et
            Līā, quae duae prōle īnstrūxērunt domum Isrāēlīticam; utque ēgregium quid faciās in Ephratā, et tibi nōminis
            fāmam comparēs Bēthlehēmae fīatque domus tua similis domuī Phāris, quem Iūdās sustulit ex Thamāre, prōgeniē
            tibi ā Iōvā datā ex puellā.
        </div>

        <div class="note">
            Sententia<br>
            Quī vult dēfūnctī possessiōnem habeat et viduam.<br>
            Quī vult quod placet habeat et quod displicet.
        </div>
</body>