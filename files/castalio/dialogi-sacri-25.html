---
title: Dialogi Sacri - Dialogus Vicesimus Quintus
subtitle: Iosua. Ios. 24.
type: Colloquium
author: Castalio
topic: Waking Up
difficulty: Moderate
sequence: 25
character_count: 3
permalink: /castalio/dialogi-sacri-dialogus-vicesimus-quintus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Argūmentum: Iosuae contiō ad populum in quā commemorat Iōvae ergā ipsōs
      beneficia et populus sēsē Iouae servītūrum prōmittit.
    </div>

    <div class="characters">
      Persōnae:<br />
      Iosua, Populus[, Iova]
    </div>

    <div class="line-container" id="Iosua.1">
      <div class="line-character">Iosua</div>
      Audīte, ūniversī Isrāēlītae, quamobrem iusserim vōs hūc convocārī et quid
      Iōva Deus Isrāēlītārum iusserit mē vōbīs effārī. Maiōrēs vestrī ōlim
      incoluērunt trāns flūmen, vidēlicet Tharethiīs, pater Abrāhāmī et
      Nachōris, coluēruntque deōs peregrīnōs. Iōva autem illinc ēvocāvit
      Abrāhāmum, auctōrem generis vestrī, eumque perdūxit per omnēs fīnēs
      Chananaeōrum, et auxit prōgeniem eius, deditque eī Isaacum, Isaacō autem
      Iācōbum et Ēsāum. Ēsāō assignāvit Seir montem possidendum. Iācōbus eiusque
      līberī dēscendērunt in Aegyptum. Ibi cum excrēvissent in gentem magnam
      numerōsamque et potentem, dīvexābantur ab Aegyptiīs. Sed Deōs Aegyptiōs
      mīrē īnfestāvit, tandemque ēductōs ex Aegyptō Isrāēlītās dēdūxit ad mare
      rubrum. Quō Aegyptiīs et quadrīgāriīs et equitibus persequentibus eōs,
      invocāvērunt Iōvam, quī illōs arcuit ā vōbīs dēnsā quādam cālīgine,
      immissōque marī eōs dēmersit, spectantibus oculīs vestrīs tam inaudīta
      facinora. Cum autem diū mānsissētis in sōlitūdine, intrōdūxit vōs in fīnēs
      Amorraeōrum transiordanīnōrum, eōsque bellum vōbīs īnferentēs subēgit
      vōbīs; eīsque concīsīs dēdit vōbīs possessiōnem eōrum agrī. Extitit deinde
      Balaacus Sephōris fīlius, Mōabītārum rēx, quī vōs bellō lacesseret,
      accersīvitque Balaamum fīlium Phegōris, quī vōbīs imprecārētur dīrās. Sed
      nōluit Deus audīre Balaamum, convertitque imprecātiōnem eius in faustam
      precātiōnem, et vōs tūtātus est ā manū illīus. Ita trāiectō Iordāne
      pervēnistis ad Hierichuntem, et bellō resistentēs Hierichuntiōs et
      reliquōs populōs superāvistis auxiliō Deī, quī, quasi missīs ante vōs
      vespīs, ēgit vōbīs in fugam duōs rēgēs Amorraeōrum, nūllō vestrō vel ēnse
      vel arcū, vōbīs dedit et agrum nōn vestrō labōre cultum, et urbēs ab aliīs
      quam ā vōbīs aedificātās, quās incolitis; vīneīsque et olīvētīs quae nōn
      sēvistis vīvitis. Quibus dē causīs verēminī Iōvam, eumque vērē et sincērē
      colite, et auferte deōs quōs maiōrēs vestrī coluērunt trāns fluvium et in
      Aegyptō. Quod sī nōn placet vōbīs servīre Iōvae, dispicite hodiē utrum
      servītūrī sītis dīīs quibus servīvērunt conditōrēs vestrī trāns flūmen, an
      dīīs Amorraeōrum, quōrum fīnēs habitātis. Nam ego quidem et domus mea
      serviēmus Iōvae.
    </div>

    <div class="line-container" id="Populus.2">
      <div class="line-character">Populus</div>
      Absit ut omissō Iōvā serviāmus aliīs dīīs. Nam Iōva Deus noster est. Hīc
      ēdūxit nōs maiōrēsque nostrōs ex Aegyptiā servitūte; īdem fēcit in oculīs
      nostrīs mīra illa mīrācula, et nōs cūstōdīvit in omnī itinere quod
      cōnfēcimus et inter omnēs nātiōnēs per quās iter fēcimus, fugāvitque nōbīs
      omnēs gentēs et Amorraeōs incolās. Nōs quoque colēmus eum: est enim Deus
      noster.
    </div>

    <div class="line-container" id="Iosua.3">
      <div class="line-character">Iosua</div>
      Nōn poteritis colere Iōvam; est enim Deus sacrōsānctus, Deus rīvālis,
      impatiēns: nōn feret vestra dēlicta et peccāta. Quod sī eō relictō colētis
      deōs peregrīnōs, āvertētur, et vōs nōn minus multīs malīs cōnficiet quam
      ante bonīs affēcit.
    </div>

    <div class="line-container" id="Populus.4">
      <div class="line-character">Populus</div>
      At eum cōlēmus.
    </div>

    <div class="line-container" id="Iosua.5">
      <div class="line-character">Iosua</div>
      Ergō testāminī vōs dēligere vōbīs Iōvam ad colendum?
    </div>

    <div class="line-container" id="Populus.6">
      <div class="line-character">Populus</div>
      Testāmur.
    </div>

    <div class="line-container" id="Iova.7">
      <div class="line-character">Iōva</div>
      Itaque tollite deōs istōs peregrīnōs et expiāte animōs vestrōs Iōvae, Deō
      Isrāēlītārum.
    </div>

    <div class="line-container" id="Populus.8">
      <div class="line-character">Populus</div>
      Iōvam Deum nostrum colēmus et eius dictō audientēs erimus.
    </div>

    <div class="line-container" id="Iosua.9">
      <div class="line-character">Iosua</div>
      Igitur cōnsignābō haec litterīs, et ērigam hoc ingēns saxum sub hāc
      quercū, quod testis erit (utpote quod audīverit omnia Iōvae ad nōs dicta),
      sī forte frēgerītis fidem Deō vestrō.
    </div>

    <div class="note">
      Sententia<br />
      Deō servātōrī bonōrumque datōrī servīrī dēbet.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "collection", page.collection %} {% assign prev_page = neighbors | where:
    "sequence", prev_sequence | first %} {% assign next_page = neighbors |
    where: "sequence", next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>
