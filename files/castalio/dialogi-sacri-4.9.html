---
title: Dialogi Sacri - Dialogus Nonus (Liber Quartus)
subtitle: Iairus. Matth. 9. Lūc. 8.
type: Colloquium
author: Castalio
topic: Healing and Resurrection
difficulty: Moderate
sequence: 99
book: 4
character_count: 5
permalink: /castalio/dialogi-sacri-liber-quartus-dialogus-nonus/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="note">
      Iēsus ā Iairō exōrātus, ēius fīliam it sānātum; & inter eundum, mulierem profluviō sanguinis labōrantem sānat. Deinde ubi Iairī domum venit, ēius fīliam, quae intereā dēcesserat, revocat in vītam.
    </div>

    <div class="characters">
      Persōnae:<br />
      Iairus, Iēsus, Mulier, Petrus, Nūntius
    </div>

    <div class="line-container" id="Iairus.1">
      <div class="line-character">Iairus</div>
      Est mihi ūnica fīliola, optime Iēsū, duodecimum annum agēns, quae nunc domī dēspērātō morbō labōrat. Obsectrō tē, & obtestor etiam atque etiam, ut domum veniās, eīque manūs impōnās, ut revīviscat & revalēscat.
    </div>

    <div class="line-container" id="Iesus.2">
      <div class="line-character">Iēsus</div>
      Faciam vērō: eāmus.
    </div>

    <div class="line-container" id="Mulier.3">
      <div class="line-character">Mulier</div>
      Salva sum, sī possum vel extrēmam ēius ōram vestis attingere. Conābor, nec mē haec hominum turba impediet, quō minus ad eum accēdam.
    </div>

    <div class="line-container" id="Iesus.4">
      <div class="line-character">Iēsus</div>
      Quisnam tetigit mea vestimenta?
    </div>

    <div class="line-container" id="Petrus.5">
      <div class="line-character">Petrus</div>
      Tū vidēs quanta tē hominum multitūdō circumsistat & comprimat, & rogās quis tē tetigerit?
    </div>

    <div class="line-container" id="Iesus.6">
      <div class="line-character">Iēsus</div>
      Certē tetigit mē aliquis; nam sēnsī vim quandam exīre ē mē.
    </div>

    <div class="line-container" id="Mulier.7">
      <div class="line-character">Mulier</div>
      Periī misera: nōn latuī eum. Obsectrō tē, ignōsce mihi: ego sum illa.
    </div>

    <div class="line-container" id="Iesus.8">
      <div class="line-character">Iēsus</div>
      Narrā mihi rem omnem, ut sēsē habet.
    </div>

    <div class="line-container" id="Mulier.9">
      <div class="line-character">Mulier</div>
      Ego misera iam duodecim annōs languēbam profluviō sanguinis; cum intereā tōtō illō tempore, multīs adhibitīs medicīs, & omnem rem īnsūmpsissem, neque quicquam prōfēcissem, sed indiēs dēterius habērem; iamque ab omnibus medicīs eram dēspērāta. Cum autem tuōrum factōrum admīrābilitātem fāmā atque audītiōne accēpissem, accessī ipsa sīc mēcum cōgitāns: Ō mē fēlīcem, sī vel limbum ēius togae liceat tangere! Hōc animō per mediam turbam accessī propius, nec mē spēs fefellit: nam simulatque tē tetigī, sēnsī vim omnem morbī fugātam esse, & omnem sanguinis flūxiōnem cōnstitisse.
    </div>

    <div class="line-container" id="Iesus.10">
      <div class="line-character">Iēsus</div>
      Bonō animō es, fīlia: tua tē fīdūcia servāvit: abī cum bonā pāce, ex tuō malō sāna.
    </div>

    <div class="line-container" id="Nuntius.11">
      <div class="line-character">Nūntius</div>
      Tua fīlia mortua est, Iaire; quid iam molestus es magistrō?
    </div>

    <div class="line-container" id="Iesus.12">
      <div class="line-character">Iēsus</div>
      Nē metū, Iaire; tantum cōnfīde, ēvādet. Sed quem ego domī strepitum audiō? introeāmus. Ēhō? Quid tantopere flētis? Quid ēiulātis? Pāx sit rēbus: Nōn est mortua puella, sed dormit. Exīte forās omnēs: Vōs, Petre, Iacōbe, Iōannēs, & vōs puellae parentēs, manēte intūs. Vidēbitis quanta sit Deī potentia. Cedō mihi istam puellae manum. Puella, surge.
    </div>

    <div class="line-container" id="Iairus.13">
      <div class="line-character">Iairus</div>
      Bone Deus, quam mīrificus es! Ō mea fīliola, videōne ego tē renātam?
    </div>

    <div class="line-container" id="Iesus.14">
      <div class="line-character">Iēsus</div>
      Vidēte dīligenter nē quis hoc resciāscat; & puellae cibum praebēte.
    </div>

    <div class="note">
      Sententia<br />
      Plūs potest vel limbus vestis Chrīstī, quam ūniversa hominum scientia. Quae aliīs īnsānābilia, ea Chrīstō sunt facillima.
    </div>

    {% assign prev_sequence = page.sequence | minus: 1 %} {% assign
    next_sequence = page.sequence | plus: 1 %} {% assign files = site.html_pages
    | where_exp: "page", "page.path contains 'files/'" %} {% assign neighbors =
    files | where: "type", "Colloquium" | where: "author", page.author | where:
    "book", page.book %} {% assign prev_page = neighbors | where: "sequence",
    prev_sequence | first %} {% assign next_page = neighbors | where: "sequence",
    next_sequence | first %}

    <div class="nav-buttons">
      <a href="{{ prev_page.url }}" class="nav-button nav-back">⟵ Previous</a>
      <a href="{{ next_page.url }}" class="nav-button nav-next">Next ⟶</a>
    </div>
  </div>
</body>