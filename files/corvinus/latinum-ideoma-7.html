---
title: Latinum Ideoma - Colloquium Septimum
subtitle:
type: Colloquium
author: Corvinus
topic: Waking Up
difficulty: Moderate
sequence: "007"
character_count: 10
permalink: /corvinus/latinum-ideoma-colloquium-septimum/
---

<!DOCTYPE html>

<head>
  <title>{{page.title}}</title>
  <meta name="viewport" content="width=device-width, initial-scale=1.0" />
  <link rel="icon" type="image/x-icon" href="/images/favicon.ico" />
  <link rel="stylesheet" href="/style-reading.css" />
  <link rel="stylesheet" href="/style-common.css" />
  <link rel="stylesheet" href="/w3.css" />
</head>

<body>
  <div class="w3-top">
    <div class="w3-bar w3-black">
      <a href="/" class="w3-bar-item w3-button w3-mobile"
        ><b>Colloquia Latina</b></a
      >
      <a
        href="{{ site.baseurl }}/{{ page.author | downcase | replace: ' ', '-' }}/"
        class="w3-bar-item w3-button w3-mobile"
        >{{ page.author }}</a
      >
      <div class="w3-bar-item w3-mobile w3-center"><i>{{ page.title }}</i></div>
    </div>
  </div>
  <div style="height: 3em"></div>

  <div class="main-content">
    <h1>{{page.title}}</h1>
    <h3>{{page.subtitle}}</h3>

    <div class="characters">
      Persōnae<br />
      Cantor, Cūstōs, Magister, Mopsus, Eurialus, Amintās, Coridōn, Dametās,
      Melibeus, Dāvus
    </div>

    <div class="line-container Cantor" id="Mos.7.01">
      <div class="line-character">Cantor</div>
      Nōn possum nōn vehementer admīrārī quod tam dūrō estis ingeniō super
      addiscendīs carminibus, sed inadvertentiam potius incūsem oportet quam
      ruditātem, cum praesertim hīs multō difficiliōra saepenumerō quam
      studiōsissimē didiceritis. Et hoc, quod modo ferē sexāgēsiēs vōbīscum
      cecinī, carmen dē simplicī est contextū, nec quidpiam habet anfractim; ex
      pūrīs enim cōnstat concordantiīs. Plērīque vestrum sunt capācēs et, sī quī
      obtūsiōrī sunt intelligentiā, grossitiem tamen multa opera mollēscit, ut
      ferrī obtusitās saxō acuitur. Sed nē labor meus sit inānis, nēve, quod
      imprīmīs pertimēscendum est, in templō cantātūrī scandalō et dēdecorī mihi
      sītis, velutī crēberrimē cōnsuēstis facere, cōnstituī exāminandō vestram
      probāre dīligentiam. Sed ut iussīs magistrī obtemperem, abī cito, cūstōs,
      magistrum huic exāminī ut intersit meō nōmine rogitā.
    </div>

    <div class="line-container Cūstōs" id="Mos.7.02">
      <div class="line-character">Cūstōs</div>
      Eu forēs iam aperit, ingreditur!
    </div>

    <div class="line-container Cantor" id="Mos.7.03">
      <div class="line-character">Cantor</div>
      Abundē est.
    </div>

    <div class="line-container Magister" id="Mos.7.04">
      <div class="line-character">Magister</div>
      Spopondī mē prīdiē audītūrum quantum opere dētis carminibus, antiphōnīs,
      respōnsōriīs in templō nostrō prō deī cultō dēcantandīs. Cum praesertim
      iam totiēs hoc ūnum cecinistis carmen ut mihi repetītiōne suā molestius
      sit nihil. Quārē, agite, cantor, quantum quisque sapiat experiāmur! Cantet
      Mopsus tenōrem, Eurialus discantum modulētur. Amintās bassum tonet. Vōs
      aliī tacēte, sed arrēctīs auribus animaduertite.
    </div>

    <div class="line-container Cantor" id="Mos.7.05">
      <div class="line-character">Cantor</div>
      Incipe, Mopse: Euriale, ūnum seruātō suspīrium. Tū vērō, Amintā, longam
      tenētō pausam. Audīstis quam canōram habet vōcem Mopsus. In pāstōrum fuit
      fortasse scholīs. Ā bōbus, Hercle, dum inter alia boant armenta, hunc
      didicit cantum! Nam per immortālem deum, mūgītum potius quam hūmānī
      gutturis sonum audīre mihi videor. Nesciō quid Amintās intrā faucem
      immurmuret. Ego tē penitus nihil percipiō. Succinis? Nimium altiōre vōce
      cantēs oportet. Incipe rūrsus, et pausae nōn oblīvīscere, Amintā. Quid?
      Adeō raucīs, crūdum, rear, comēdistī allec et salsum nimis.
    </div>

    <div class="line-container Amintās" id="Mos.7.06">
      <div class="line-character">Amintās</div>
      Nōn, sed ea vōx mihi semper est fuitque multōs annōs nec spērō mē unquam
      serēniōre vōce esse cantātūrum.
    </div>

    <div class="line-container Cantor" id="Mos.7.07">
      <div class="line-character">Cantor</div>
      Mūtāstīn’?
    </div>

    <div class="line-container Amintās" id="Mos.7.08">
      <div class="line-character">Amintās</div>
      Iamprīdem.
    </div>

    <div class="line-container Cantor" id="Mos.7.09">
      <div class="line-character">Cantor</div>
      Quot annōs nātus es?
    </div>

    <div class="line-container Amintās" id="Mos.7.10">
      <div class="line-character">Amintās</div>
      Vīgintī.
    </div>

    <div class="line-container Cantor" id="Mos.7.11">
      <div class="line-character">Cantor</div>
      Eho! Multum habēs aetātis. Exīstimābam tē vix tredecimum agere annum!
      Irritus iam est omnis cōnātus serēnandae vōcis, posteāquam raucēdō intrā
      faucēs tenāciter adhaerēns obdūruit. Sērō nimis expectāstī. Ingēns enim
      clāmor mūtātiōnis tempore vōcem serēnat.
    </div>

    <div class="line-container Amintās" id="Mos.7.12">
      <div class="line-character">Amintās</div>
      Nīl prōrsus clāmor ille iūvit mē.
    </div>

    <div class="line-container Cantor" id="Mos.7.13">
      <div class="line-character">Cantor</div>
      Cum itaque rauca tibi sit vōx, satius tibi erit posthāc os cohibēre quam
      aliquid inconcinnē dēprōmere. Cantā tū bassum, Dāve, et meminerīs pause,
      tē hortor.
    </div>

    <div class="line-container Dāvus" id="Mos.7.14">
      <div class="line-character">Dāvus</div>
      Meminerō.
    </div>

    <div class="line-container Cantor" id="Mos.7.15">
      <div class="line-character">Cantor</div>
      Abscēde, Mopse, cum tuō boātū. Accēde tū, Coridōn. Vidēris enim mihi
      canōram habēre vōcem, et cum Euriālō incipe.
    </div>

    <div class="line-container Cantor" id="Mos.7.16">
      <div class="line-character">Cantor</div>
      Ho! Ha! He! Caprigēna certē Coridōn est aut cum caprīs alitus, hunc ab eīs
      didicit sonum. Tacē! Tacē! Obsecrō tē. Quod sī in caprōrum grege tē
      cantantem offenderem, nesciō quō pactō ab eīs discernerem. Ades hūc Damētā
      et tenōrem cantātō.
    </div>

    <div class="line-container Damētās" id="Mos.7.17">
      <div class="line-character">Damētās</div>
      Nōndum plēnē sciō.
    </div>

    <div class="line-container Cantor" id="Mos.7.18">
      <div class="line-character">Cantor</div>
      Ohē! Nescīs, omnium dūrissimē, cum tamen per hōsce diēs semper modulātus
      sim? Trēs tēcum ūnā affertō virgās, cūstōs.
    </div>

    <div class="line-container Cūstōs" id="Mos.7.19">
      <div class="line-character">Cūstōs</div>
      Adsunt.
    </div>

    <div class="line-container Cantor" id="Mos.7.20">
      <div class="line-character">Cantor</div>
      Āridē nimis sunt, ūnō franguntur ictū. Cape tibi obolum et emitō mihi
      succī plēnās, quae tenācēs sunt. Efficiam ut posthāc plūs opere faciant.
    </div>

    <div class="line-container Dametās" id="Mos.7.21">
      <div class="line-character">Dametās</div>
      Nunc prīmum hoc audiō carmen.
    </div>

    <div class="line-container Cantor" id="Mos.7.22">
      <div class="line-character">Cantor</div>
      Quid loqueris, mendāx? Num ā diē lūnae in hunc veneris usque diem cotīdiē
      cecinī?
    </div>

    <div class="line-container Dametās" id="Mos.7.23">
      <div class="line-character">Dametās</div>
      Nōn īnficior sed ipse nōn intereram.
    </div>

    <div class="line-container Cantor" id="Mos.7.24">
      <div class="line-character">Cantor</div>
      Ēō peius est.
    </div>

    <div class="line-container Dametās" id="Mos.7.25">
      <div class="line-character">Dametās</div>
      Scītū et favōre magistrī in patriā fuī tellūre.
    </div>

    <div class="line-container Cantor" id="Mos.7.26">
      <div class="line-character">Cantor</div>
      Quae rēs tam ardua nātāle sōlum ut vīserēs impulit tē.
    </div>

    <div class="line-container Dametās" id="Mos.7.27">
      <div class="line-character">Dametās</div>
      Socer meus bīnās ad mē dedit litterās cum quibus mihi perscrīpsit mātrem
      febre quārtānā implicitam et suprēmam** cōnfectam maciē ex hāc vītā esse
      migrātūram. Et sī quid suārum rērum integrum mihi servārī velim quamprīmum
      ut venīrem monuit.
    </div>

    <div class="line-container Cantor" id="Mos.7.28">
      <div class="line-character">Cantor</div>
      Nūgae sunt.
    </div>

    <div class="line-container Damētās" id="Mos.7.29">
      <div class="line-character">Damētās</div>
      Nōn, Hercle!
    </div>

    <div class="line-container Cantor" id="Mos.7.30">
      <div class="line-character">Cantor</div>
      Fallīs fortasse mē. Plēnus nēquitiārum es. Ascende, Petrōnī,ad magistrī
      habitāculum mēque certiōrem ut faciat rogā. An Damētē ad patrium larem
      abiciō, cum suō cōnsēnsū facta sit? Fac, age, Melibeāe, intereā locī quid
      ipse sapis intelligam.
    </div>

    <div class="line-container Melibeus" id="Mos.7.31">
      <div class="line-character">Melibeus</div>
      Ignārus sum carminis huius.
    </div>

    <div class="line-container Cantor" id="Mos.7.32">
      <div class="line-character">Cantor</div>
      Male satis. Cantā paululum.
    </div>

    <div class="line-container Melibeus" id="Mos.7.33">
      <div class="line-character">Melibeus</div>
      Nōn sciō, Hercle!
    </div>

    <div class="line-container Cantor" id="Mos.7.34">
      <div class="line-character">Cantor</div>
      Quam ob rem nihil prōrsus opere dās concentibus? Cūstōdēs adsitīs!
      Arripite hunc et tantisper eum pedibus tenēte, dum bene eum corrēxerō.
    </div>

    <div class="line-container Melibeus" id="Mos.7.35">
      <div class="line-character">Melibeus</div>
      Ignōscite mihi prō hāc dumtaxat vice. Posthāc erō dīligentior.
    </div>

    <div class="line-container Cantor" id="Mos.7.36">
      <div class="line-character">Cantor</div>
      Nōn ignōscam. Parvipendis hortāmina mea.
    </div>

    <div class="line-container Melibeus" id="Mos.7.37">
      <div class="line-character">Melibeus</div>
      Parcius mē corrigite, per clēmentissimum vōs rogō deum.
    </div>

    <div class="line-container Cantor" id="Mos.7.38">
      <div class="line-character">Cantor</div>
      Quō minus scīs eō plūs corrigendus venis. Sinite eum iam, cūstōdēs.
    </div>

    <div class="line-container Petrōnius" id="Mos.7.39">
      <div class="line-character">Petrōnius</div>
      Magistrum nunquam offendī. Postēs clausī sunt. Ter pulsāvī et quidem cum
      tumultū. Nēmō tamen mihi aperuit. Catulum sōlum audīvī lātrantem.
    </div>

    <div class="line-container Cantor" id="Mos.7.40">
      <div class="line-character">Cantor</div>
      In ecclēsiā ipsum fortasse offendēs ōrantem, sed, manē hīc. Ipse eum
      appellābō et, cum ad chorum vōbīs iam eundum sit, exāmen aliōrum ad
      crāstinum prōrogāre volō.
    </div>

    {% assign files = site.html_pages | where_exp: "p", "p.path contains
    'files/'" %} {% assign neighbors = files | where: "type", "Colloquium" |
    where: "author", page.author | where: "collection", page.collection | sort:
    "sequence" %} {% assign prev_page = nil %} {% assign next_page = nil %} {%
    assign found_current = false %} {% for p in neighbors %} {% if found_current
    and next_page == nil %} {% assign next_page = p %} {% endif %} {% if p.url
    == page.url %} {% assign found_current = true %} {% endif %} {% if
    found_current == false %} {% assign prev_page = p %} {% endif %} {% endfor
    %}

    <div class="nav-buttons">
      {% if prev_page %}
      <a href="{{ prev_page.url }}" class="nav-button nav-back">⟵ Previous</a>
      {% endif %} {% if next_page %}
      <a href="{{ next_page.url }}" class="nav-button nav-next">Next ⟶</a>
      {% endif %}
    </div>
  </div>
</body>
