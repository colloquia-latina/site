---
title: Latinum Ideoma - Colloquium Quartum
type: Colloquium
author: Corvinus
topic: Waking Up
difficulty: Moderate
permalink: /corvinus/latinum-ideoma-colloquium-quartum/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>

        <div class="dialogue-title">
            Colloquium Quārtum
        </div>

        <div class="personae">
            Persōnae<br>
            Magister, Baccalārius, Paulīnus, Lentulus, Ancilla
        </div>

        <div class="line-container Magister" id="Mos.4.01">
            <div class="line-character">
                Magister
            </div>
            Baccalārie.
        </div>

        <div class="line-container Baccalārius" id="Mos.4.02">
            <div class="line-character">
                Baccalārius
            </div>
            Magister, quid abs mē vultis vōbīs fierī?
        </div>

        <div class="line-container Magister" id="Mos.4.03">
            <div class="line-character">
                Magister
            </div>
            Ubī nam Lentulus laniī fīlius ēvagātur? In istō scholasticō coetū ipsum nusquam videō.
        </div>

        <div class="line-container Baccalārius" id="Mos.4.04">
            <div class="line-character">
                Baccalārius
            </div>
            Nec ipse ubi locōrum sit sciō, hodiē mihi vīsus nōn est. Timeō quod nōndum experrēctus 
            dormiat.
        </div>

        <div class="line-container Magister" id="Mos.4.05">
            <div class="line-character">
                Magister
            </div>
            Hem ipsum tantisper dormīre arbitrāminī, cum sōl iamdūdum illūxerit? Adeōn’ somnolentus 
            est?
        </div>

        <div class="line-container Baccalārius" id="Mos.4.06">
            <div class="line-character">
                Baccalārius
            </div>
            Immō equidem arbitror, nam indiēs tardē venit ad dēclīnātiōnem.
        </div>

        <div class="line-container Magister" id="Mos.4.07">
            <div class="line-character">
                Magister
            </div>
            Id nōn possum nōn vehementer improbāre. Genitor suus, vir sānē optimus quō etiam
            multōs iam annōs familiārissimē semper ūsus sum, mē rogāvit ut commonefacerem
            vōs ut tantum cum eius gnātō dīligentiae facerētis nē darētur neglēctuī. Sē quoque 
            vōbīs plūs pretiī datūrum esse spopondit.
        </div>

        <div class="line-container Baccalārius" id="Mos.4.08">
            <div class="line-character">
                Baccalārius
            </div>
            Darem quidem operam lubēns sed genetrīx sua eum domī dētinet nec ūllō diē ipsum ante 
            sōlis ortum surgere sinit.
        </div>

        <div class="line-container Magister" id="Mos.4.09">
            <div class="line-character">
                Magister
            </div>
            Vetus hoc vitium est quod nōn Vratislaviae sōlum, vērum etiam alibī terrārum 
            committitur, utpote quod praeclārē indolis puerī saepenumerō mātrum dēperient
            blanditiīs. Adeō ut nōn modo nihil opere faciant in litterārum inquīsītiōne
            sed nec eārum sunt cupidī. Eō fit ut rārō doctī sub patriō lare ēducantur līberī, 
            dum praesertim mollī mātrōnārum foventur amplexū. Ab animō meō nōndum excidit
            illud Platōnis in septimā epistolā ad amīcōs et propinquōs Diōnis sīc scrībentīs.
            Nēmō omnium quī sub caelō sunt sī in huiusmodī corpore ab adolēscentiā nūtriātur,
            quamvīs nātūra mīrābilis sit, unquam tamen prūdēns ēvādet.
        </div>

        <div class="line-container Baccalārius" id="Mos.4.10">
            <div class="line-character">
                Baccalārius
            </div>
            Probe quidem dīcitis sed hunc inveterātum errōrem nūlla unquam abolēbit aetās.
        </div>

        <div class="line-container Magister" id="Mos.4.11">
            <div class="line-character">
                Magister
            </div>
            Error iste mulierum venit ingeniō, quem tunc posthabitūrī sunt quandō polus in
            terram dēcidet. Quāpropter missa faciāmus haec. Agite, experiāmur an ē strātō
            surrēxit. Heus Paulīnum!
        </div>

        <div class="line-container Paulīnus" id="Mos.4.12">
            <div class="line-character">
                Paulīnus
            </div>
            Venerābilis magister, quid mē vultis facere?
        </div>

        <div class="line-container Magister" id="Mos.4.13">
            <div class="line-character">
                Magister
            </div>
            Lentulī parentēs ubi habitant nōstīn’?
        </div>

        <div class="line-container Paulīnus" id="Mos.4.14">
            <div class="line-character">
                Paulīnus
            </div>
            Nōn nōvī.
        </div>

        <div class="line-container Magister" id="Mos.4.15">
            <div class="line-character">
                Magister
            </div>
            Scīn’ carnārium?
        </div>

        <div class="line-container Paulīnus" id="Mos.4.16">
            <div class="line-character">
                Paulīnus
            </div>
            Optimē.
        </div>

        <div class="line-container Magister" id="Mos.4.17">
            <div class="line-character">
                Magister
            </div>
            Abī cito per hās nōbīs vīcīnās laniēnās et domum quae pistōrī est proxima ingredere.
            Cunque tibi eō perventum fuerit, parentibus suīs nōmine meō prōsperum diem dīcitō,
            dein rogā ubi eōrum sit gnātus, quid agat, quam etiam ob causam hodiē scholās nōn
            petīverit.
        </div>

        <div class="line-container Paulīnus" id="Mos.4.18">
            <div class="line-character">
                Paulīnus
            </div>
            Faciam ut iubētis.
        </div>

        <div class="line-container Magister" id="Mos.4.19">
            <div class="line-character">
                Magister
            </div>
            Vōs vērō, baccalārie, sī vōbīs illum addūxerit, mē certiōrem facite. Templum subeō.
        </div>

        <div class="line-container Paulīnus" id="Mos.4.20">
            <div class="line-character">
                Paulīnus
            </div>
            Heus, heus!
        </div>

        <div class="line-container Ancilla" id="Mos.4.21">
            <div class="line-character">
                Ancilla
            </div>
            Ecquis illīc est?
        </div>

        <div class="line-container Paulīnus" id="Mos.4.22">
            <div class="line-character">
                Paulīnus
            </div>
            Aperīte mihi absque morā.
        </div>

        <div class="line-container Ancilla" id="Mos.4.23">
            <div class="line-character">
                Ancilla
            </div>
            Quis nostrās forēs tumultuantī sonitū pulsat? Sānus nē es? Vīs nē cardinēs cum
            foribus īnfringere?
        </div>

        <div class="line-container Paulīnus" id="Mos.4.24">
            <div class="line-character">
                Paulīnus
            </div>
            Heus, heus, aperīte.
        </div>

        <div class="line-container Ancilla" id="Mos.4.25">
            <div class="line-character">
                Ancilla
            </div>
            Operīre paulum dōnec dēposuerō pessulum. Quae tē insāniae agitant, fatue, quod tam 
            importūnus pulsās?
        </div>

        <div class="line-container Paulīnus" id="Mos.4.26">
            <div class="line-character">
                Paulīnus
            </div>
            Salvēte, nōlīte succēnsēre. Mē meī magistrī iussa exequī opportet cito. Est nē hospes 
            domī vel hospita?
        </div>

        <div class="line-container Ancilla" id="Mos.4.27">
            <div class="line-character">
                Ancilla
            </div>
            Quid tibi unquam fuit aut nunc est cum illīs negōtiī?
        </div>

        <div class="line-container Paulīnus" id="Mos.4.28">
            <div class="line-character">
                Paulīnus
            </div>
            Perlubet eōs paucīs alloquī, magistrī meī praeceptō.
        </div>

        <div class="line-container Ancilla" id="Mos.4.29">
            <div class="line-character">
                Ancilla
            </div>
            Hospes bovem mactātūrus īvit ad macellum, hospitam in templō dīvae Elizabeth offendēs 
            reor, nam eō sē itūram esse dīxit.
        </div>

        <div class="line-container Paulīnus" id="Mos.4.30">
            <div class="line-character">
                Paulīnus
            </div>
            Et quōrsum īvit Lentulus?
        </div>

        <div class="line-container Ancilla" id="Mos.4.31">
            <div class="line-character">
                Ancilla
            </div>
            Eho, dē Lentulō rogās? Dormit!
        </div>

        <div class="line-container Paulīnus" id="Mos.4.32">
            <div class="line-character">
                Paulīnus
            </div>
            Solet nē dormīre tamdiū?
        </div>

        <div class="line-container Ancilla" id="Mos.4.33">
            <div class="line-character">
                Ancilla
            </div>
            Is sibi mōs est cotīdiē ad summum usque cubāre merīdiem.
        </div>

        <div class="line-container Paulīnus" id="Mos.4.34">
            <div class="line-character">
                Paulīnus
            </div>
            Eius mihi cubiculum indicāte vōs rogō.
        </div>

        <div class="line-container Ancilla" id="Mos.4.35">
            <div class="line-character">
                Ancilla
            </div>
            Ascende gradum hunc, ā laevā vidēbis armārium, quod pēnēs est hostulum, solve pessulum 
            et intrō**.
        </div>

        <div class="line-container Paulīnus" id="Mos.4.36">
            <div class="line-character">
                Paulīnus
            </div>
            Eho, Lentule, dormīs? Nōn audīs, Lentule? Surge, Lentule, surge! Stertit, certē
            adhūc stertit!
        </div>

        <div class="line-container Lentulus" id="Mos.4.37">
            <div class="line-character">
                Lentulus
            </div>
            Quis mē vocat? Quis mē nōminat?
        </div>

        <div class="line-container Paulīnus" id="Mos.4.38">
            <div class="line-character">
                Paulīnus
            </div>
            Rēctōris iussū ad tē veniō scholās ut mēcum petās.
        </div>

        <div class="line-container Lentulus" id="Mos.4.39">
            <div class="line-character">
                Lentulus
            </div>
            Sēriō id nē dīcis?
        </div>

        <div class="line-container Paulīnus" id="Mos.4.40">
            <div class="line-character">
                Paulīnus
            </div>
            Sēriō inquam.
        </div>

        <div class="line-container Lentulus" id="Mos.4.41">
            <div class="line-character">
                Lentulus
            </div>
            Ō mī Paulīne, succēnset nē magister plūrimum?
        </div>

        <div class="line-container Paulīnus" id="Mos.4.42">
            <div class="line-character">
                Paulīnus
            </div>
            Nōn satis explōrātum habeō an tibi succēnseat vehementer, sed hoc tibi persuādē quod
            nōn aequē nimis (**) ferē istam tuam somnolentiam.
        </div>

        <div class="line-container Lentulus" id="Mos.4.43">
            <div class="line-character">
                Lentulus
            </div>
            Crēdō tibi istōc! Nunquid etiam mihi minātus est?
        </div>

        <div class="line-container Paulīnus" id="Mos.4.44">
            <div class="line-character">
                Paulīnus
            </div>
            Nōn, Hercle!
        </div>

        <div class="line-container Lentulus" id="Mos.4.45">
            <div class="line-character">
                Lentulus
            </div>
            Paveō intus, dormiēns enim somniāvī id malī. Quid mihi faciendum suādēs?
        </div>

        <div class="line-container Paulīnus" id="Mos.4.46">
            <div class="line-character">
                Paulīnus
            </div>
            Ūnā mēcum ut continuō ambulēs. Quod sī nōn fēceris, magistrum magnā afficiēs
            īrā in tuum maximum mālum.
        </div>

        <div class="line-container Lentulus" id="Mos.4.47">
            <div class="line-character">
                Lentulus
            </div>
            Ī prae et mē ē vestīgiō esse ventūrum dīcitō.
        </div>

        <div class="line-container Paulīnus" id="Mos.4.48">
            <div class="line-character">
                Paulīnus
            </div>
            Sine tē nusquam eō, indue camisiam et tunicam.
        </div>

        <div class="line-container Lentulus" id="Mos.4.49">
            <div class="line-character">
                Lentulus
            </div>
            Accipe palliolum meum et dēscende.
        </div>

        <div class="line-container Paulīnus" id="Mos.4.50">
            <div class="line-character">
                Paulīnus
            </div>
            Tū mē sequere.
        </div>

        <div class="line-container Lentulus" id="Mos.4.51">
            <div class="line-character">
                Lentulus
            </div>
            Aquam intereā funde in pēlvim ut laver.
        </div>

        <div class="line-container Paulīnus" id="Mos.4.52">
            <div class="line-character">
                Paulīnus
            </div>
            Faciam saltem nē dēmorēris mē diū.
        </div>

        <div class="line-container Lentulus" id="Mos.4.53">
            <div class="line-character">
                Lentulus
            </div>
            Iam sequor tē. Est nē tibi pecten?
        </div>

        <div class="line-container Paulīnus" id="Mos.4.54">
            <div class="line-character">
                Paulīnus
            </div>
            Est.
        </div>

        <div class="line-container Lentulus" id="Mos.4.55">
            <div class="line-character">
                Lentulus
            </div>
            Linque hīc ut plūmās dēpectam.
        </div>

        <div class="line-container Paulīnus" id="Mos.4.56">
            <div class="line-character">
                Paulīnus
            </div>
            Cāpe tibi eum, hei, tardus es nimis!
        </div>

        <div class="line-container Lentulus" id="Mos.4.57">
            <div class="line-character">
                Lentulus
            </div>
            Eāmus.
        </div>

        <div class="line-container Paulīnus" id="Mos.4.58">
            <div class="line-character">
                Paulīnus
            </div>
            Num illōtus ībis?
        </div>

        <div class="line-container Lentulus" id="Mos.4.59">
            <div class="line-character">
                Lentulus
            </div>
            In cubiculō pauculum aquae repperī, hāc mē lāvī. Palliolum in collum id ut coniciam 
            pergāmus hinc. Dīcō tibi, Paulīne, quod mihi in modum mīrum timeō.
        </div>

        <div class="line-container Paulīnus" id="Mos.4.60">
            <div class="line-character">
                Paulīnus
            </div>
            Nē formīdā.
        </div>

        <div class="line-container Lentulus" id="Mos.4.61">
            <div class="line-character">
                Lentulus
            </div>
            Tōtus intremīscō.
        </div>

        <div class="line-container Paulīnus" id="Mos.4.62">
            <div class="line-character">
                Paulīnus
            </div>
            Quid adeō extimēscis? Dīc tē nōn lubenter obdormīvisse et posthāc manē ad
            scholās semper esse ventūrum. Nīl dubitō quīn tibi prō hāc vice ignōscet.
        </div>

        <div class="line-container Lentulus" id="Mos.4.63">
            <div class="line-character">
                Lentulus
            </div>
            Probe cōnsulis, Paulīne, utinam mihi crēderet.
        </div>

        <div class="line-container Paulīnus" id="Mos.4.64">
            <div class="line-character">
                Paulīnus
            </div>
            Crēdet procul dubiō.
        </div>

        <div class="line-container Baccalārius" id="Mos.4.65">
            <div class="line-character">
                Baccalārius
            </div>
            Eccum videō. Tū, Paulīne, abī et magistrō Lentulī praesentiam nārrātō, tū vērō 
            tantisper dum rēctor advēnerit hīc sēde.
        </div>

        <div class="line-container Magister" id="Mos.4.66">
            <div class="line-character">
                Magister
            </div>
            Eho, Lentule, quae rēs tē tam mane ad scholās īre compulerit? Nōn possum nōn
            vehementer admīrārī, aurōra nōndum in caelō rubēscit et tū iam tantā aviditāte
            doctrīnam haurīs! Ō mīrum huius puerī in bonās artēs ārdōrem! Ō laudābilem tam
            studiōsī scholāris cōnsuētūdinem! Hocine tuum studium est, nōn priusquam sōl
            medium iam axem attigerit ē strātō surgere? Rēbar tē, omnium ignāvissime, iamdūdum
            ūnā cum aliīs dēclīnātiōnī interfuisse, vērum, cum dē tē rogārem, sōlus in tantō
            conventū aberās. Ō iners, omnium pigerrimē! Baccalārius etiam ait tē rāram in āctū
            mātūtīnō esse avem. Quid exīstimās, stolidissime, tē aliud ex tam longō somnō praeter
            mentis hebetūdinem esse dēportātūrum? Ā nimiō enim somnō corpus macrēscit, sēnsūs
            hebetantur, stomachus fluōre tentātur et caput et cerebrum gravātur. Temperātus vērō
            membra corporis diurnō ministeriō gravātā ā lassitūdine sublevat, stomachī
            calōrem auget, animum pūrgat. Quārē nihil mīrum quod tam pinguī et obdūrātō sīs puer
            ingeniō! Quid flēs? Meminerīs velim tē nōn ad sopōrem esse prōgenitum. Prōh pudor,
            flōrentiōris aetātis tempus omne pigrā dormītātiōne dēducis ipseque somnō
            pērīs, paenitēbit tē istīusmodī ignāviae. Nam quantī sit sapere nōn accipis modo 
            vērum, posteāquam grandior eris nātū, admonitiōnis meae crēbrō etiam gemitū et longā
            paenitūdine recordābere, cum praesertim vidēbis hōsce quī tē dīligentiōrēs extitērunt 
            in clārissimōs ēvāsisse virōs et ab indoctā plēbe tanquam patriae lūmina colī et 
            observārī, tē quoque rērum ignārum in indoctī vulgī contiōne cōnstitūtum floccī pendī. 
            Praetereā, quō plūs glōriae et laudis illōs et habēre, parentibus quoque suīs 
            attulisse perspexerīs. Eō plūs etiam trīstitiae et paenitūdinis concipiēs tē nec 
            amīcīs nec cognātīs sōlāminī et ōrnāmentō fuisse. Mē saltem miseret patris tuī et 
            mātris, honestissimae fēminae, cum quibus mihi summa necessitūdō intercēdit. Diēs 
            noctēsque tuō student commodō nihilque grātius eīs fore sciō quam tuam in līberālibus 
            artibus ēducātiōnem, quātenus abs tē ūnicō eōrum gnātō nōnnihil habērent honōris, 
            magnam senectūtis suae nūtrīcem. Sed quid multīs moror? Pectus quod magnā nimis 
            obstinātiōne obdūruit nūllīs prōrsus mollēscit amīcīs hortāminibus.
        </div>

        <div class="line-container Lentulus" id="Mos.4.67">
            <div class="line-character">
                Lentulus
            </div>
            Venerābilis domine magister, fateor quidem mē superiōribus illīs diēbus paululum
            ārdōris ergā ēgregiās artēs habuisse, sed iam mē dīligentiōrem fore prōmittō. Iussa 
            vestra capessam et quam dīligentissimē exequī cūrābō, baccalāriōrum quoque praeceptīs 
            pārēbō. Ūnum hoc mihi ignōscite, venerābilitātem vestram per ultrā mundānum ōrō deum.
        </div>

        <div class="line-container Magister" id="Mos.4.68">
            <div class="line-character">
                Magister
            </div>
            Iamprīdem tē plūs opere esse habitūrum spopondistī sed mē verbīs semper fefellistī
            hāctenus. Fīdūciam tuam fortasse omnem, ut plērīque omnēs faciunt dīvitum līberī, in
            parentum dīvitiīs collocāstī satque tibi prō huius vītae statū esse rēris dum tū
            ūnicus tantae opulentiae hērēs, ab inērudītō vulgō, quod opulentum quemque honōrat,
            venerābere. Falleris, edepol, falleris, stultissime puer! Nēmō enim ob dīvitiārum
            cōpiam meritō honōrandus venit quod, sī ignōbilis plēbs mōre suō tē nōn scientiā sed
            āere locuplētem colit et obseruat, opēs tuās admīrārī vidēbitur, quod turpissimum
            esse scrībit ille Athēniēnsis Acadēmiae prīnceps Platō in epistolā ad Dionisium
            Syrācūsānum. Sī vērō doctus et sapiēns, quod minimē arbitror, tibi rērum ignārō
            aliquid honōris opum grātiā exhibuerit, utrīque erit īnfāmia, tibi quidem quoniam
            nihil dignum reverentiā in tē habēs, illī vērō quia dīvitiās colere cēnsēbitur, quod
            quam procul sit ā sapientum officiō praeterit nēminem. Sōla autem scientia et virtūs
            cognitum habent honōrem et vērum decus, nihil profectō ad cumulum vērī honōris
            ex dīvitiīs accidit. Accipis haec?
        </div>

        <div class="line-container Lentulus" id="Mos.4.69">
            <div class="line-character">
                Lentulus
            </div>
            Accipiō, doctissimē praeceptor, prō summā vestra in parentēs meōs benevolentiā, vōs
            rogō, parcite mihi. Quae deinceps vōs velle intellēxerō, omnia studiōsē dīligenterque 
            faciam. Crās in prīmō dīlūculō hūc mē recipiam.
        </div>

        <div class="line-container Magister" id="Mos.4.70">
            <div class="line-character">
                Magister
            </div>
            Crās dīcis? Dīc mihi crās istud, Lentule, quandō venit? Crās hoc perspicācī etiam
            Minervā adolēscentēs saepenumerō indoctōs fēcit senēs; quī sī didicissent hodiē,
            venerābilem et iūcundam dūcerent senectam. Crāstinum tibi prōmittere nolītō,
            cum nihil certī habeās an ad vesperam usque sīs vīctūrus. Sī quid hodiē didiceris,
            crās tē oblectābit sānē plūrimum illīus meminisse.
        </div>

        <div class="line-container Lentulus" id="Mos.4.71">
            <div class="line-character">
                Lentulus
            </div>
            Colendissime praeceptor, monitīs vestrīs obsequar lubēns, hoc saltem ignōscite.
        </div>

        <div class="line-container Magister" id="Mos.4.72">
            <div class="line-character">
                Magister
            </div>
            Tametsī id nōn sīs meritus, ignōscam tamen, hīs sed lēgibus ut in dīlūculō
            polliceāris scholās petās, nūllumque prōrsus tempus ōtiō et ignāviā dēdūcās.
        </div>

        <div class="line-container Lentulus" id="Mos.4.73">
            <div class="line-character">
                Lentulus
            </div>
            Faciam venerābilitātī quoque vestrae grātiās habeō immortālēs.
        </div>

        <div class="line-container Magister" id="Mos.4.74">
            <div class="line-character">
                Magister
            </div>
            Abī ergō nunc, impūne, sed nē mihi posthāc arguendus veniās, tē hortor, cavētō.
        </div>
</body>