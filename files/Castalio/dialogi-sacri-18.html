---
title: Dialogi Sacri - Dialogus Duodevicesimus
subtitle: Vitulus. Exod. 32.
type: Colloquium
author: Castalio
topic: Waking Up
difficulty: Moderate
sequence: 18
character_count: 5
permalink: /castalio/dialogi-sacri-dialogus-duodevicesimus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Mōsēs pācat Iōvam īrātum Isrāēlītīs ob aureum vitulum. Ipse poenās illīs irrogat.
        </div>

        <div class="characters">
            Persōnae:<br>
            Iōva, Mōsēs, Iosua, Aharōn, Lēvītae
        </div>

        <div class="line-container" id="Iova.1">
            <div class="line-character">
                Iōva
            </div>
            Abī, dēscende. Iam enim dēprāvātī sunt populārēs tuī, quōs ēdūxistī ex Aegyptō. Dēflexērunt cito dē viā quam
            docueram, dūxēruntque sibi ex aurō vitulum, quem adōrant, cui sacrificant, dīcuntque Deum esse ā quō sint
            ēductī ex Aegyptō. Videō sānē populum esse intractābilem et refrāctārium. Quamobrem sine mē ut īrāscar,
            cōnficiamque eōs dēdūcamque ex tē gentem magnam.
        </div>

        <div class="line-container" id="Moses.2">
            <div class="line-character">
                Mōsēs
            </div>
            Cūr exārdeās īrā in tuōs, quōs ēdūxistī ex Aegyptō magnā vī manūque validā? An ut iactent Aegyptiī ēductōs ā
            tē malitiōsē, ut dēlērēs eōs in montibus ad interneciōnem, prōrsusque tollerēs ē mediō? Quīn omitte istam
            tuam īrācundiam atque, ita ut decet, remitte hanc noxam populō. Meminerīs Abrāhāmī, Isaacī et Isrāēlīs,
            cultōrum tuōrum, quōrum posteritātem iūrāstī tē multiplicātūrum ad numerum stēllārum, datūrumque eīs terram
            illam, quam possideant in aeternum.
        </div>

        <div class="line-container" id="Iova.3">
            <div class="line-character">
                Iōva
            </div>
            Iūs ōrās. Hem, remittō.
        </div>

        <div class="line-container" id="Moses.4">
            <div class="line-character">
                Mōsēs
            </div>
            Facis ut tē dignum est. Ego vērō dēscendō dē monte cum hīs duābus tabulīs.
        </div>

        <div class="line-container" id="Iosua.5">
            <div class="line-character">
                Iosua
            </div>
            Quem clāmōrem audiō? Pugnātur in castrīs.
        </div>

        <div class="line-container" id="Moses.6">
            <div class="line-character">
                Mōsēs
            </div>
            Nōn est iste clāmor urgentium vī aut terga vertentium. Sonum audiō cantantium. Sed accēdāmus. Hei mihi, quod
            flāgitium videō? Tōtus tōtus īrācundiā ārdeō. Valeant tabulae. Āh frāter, frāter, quid tibi fēcit hic
            populus, ut eum obligārēs tantō scelere?
        </div>

        <div class="line-container" id="Aharon.7">
            <div class="line-character">
                Aharōn
            </div>
            Nē īrāscere, Domine. Tūtē nōstī hunc populum, quam sit perversus. Cum flāgitārent ā mē ut facerem sibi deōs
            quī praeīrent eīs (sēsē enim nescīre quid accidisset istī Mōsī ā quō essent ēductī ex Aegyptō), iussī ut
            quod quisque habēret ōrnāmentī aureī dētraheret sibi et afferret ad mē, quod etiam fēcērunt. Id ego immīsī
            in ignem, unde effectus est hic vitulus. Itaque vidēs eōs nūdātōs ōrnāmentīs; id quod ideō fēcī ut eōs
            notārem ignōminiā apud hostēs.
        </div>

        <div class="line-container" id="Moses.8">
            <div class="line-character">
                Mōsēs
            </div>
            Videō. Nunc sī quis ā Iōvā stat, hūc ad mē. Bene habet. Convēnērunt omnēs Lēvītae. Agite nunc, virī fortēs,
            accommodātē suum quisque ēnsem laterī. Īte per tōta castra, perimite suum quisque frātrem, amīcum, proximum;
            nēminī parcite: nam ita iubet Iōva, Deus Isrāēlītārum.
        </div>

        <div class="line-container" id="Levitae.9">
            <div class="line-character">
                Lēvītae
            </div>
            Ita fīet.
        </div>

        <div class="note">
            Sententia<br>
            Populus, sī absunt bonī magistrī, facilimē lābitur in gravissimōs errōrēs. Deus piōrum precibus pācārī sē
            sinit.
        </div>
</body>