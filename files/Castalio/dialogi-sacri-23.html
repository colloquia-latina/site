---
title: Dialogi Sacri - Dialogus Vicesimus Tertius
subtitle: Rāchāba. Ios. 2
type: Colloquium
author: Castalio
topic: Waking Up
difficulty: Moderate
sequence: 23
character_count: 3
permalink: /castalio/dialogi-sacri-dialogus-vicesimus-tertius/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Rāchāba meretrīx ābditōs apud sē explōrātōrēs Isrāēlītārum, clam dīmittit per fenestram pacta cum eīs dē
            salūte suā et suōrum.
        </div>

        <div class="characters">
            Persōnae:<br>
            Ministrī rēgis Hierichuntis, Rāchāba, Explōrātōrēs Hebraeī
        </div>

        <div class="line-container" id="Ministri.1">
            <div class="line-character">
                Ministrī rēgis Hierichuntis
            </div>
            Rāchāba, nōs sumus hūc missī ā rēge ut abdūcāmus hominēs eōs quī dīvertērunt ad tē; vēnērunt enim grātiā
            explōrandae tōtīus regiōnis. Proinde vidē ut eōs prōdūcās nōbīs.
        </div>

        <div class="line-container" id="Rachaba.2">
            <div class="line-character">
                Rāchāba
            </div>
            Ad mē quidem vēnērunt hominēs quīdam, quī cuiātēs sint mē latet. Cum vespere clauderētur porta, exiērunt,
            nec sciō quō sē recēperint. Sī volētis cōnsequī vēlōciter, assequēminī. Salva rēs est, abiērunt. Nunc adeō
            hospitēs, quōs occuluī in tēctō sub fascibus līnī, ut eōs servem beneficiō meō. Heus, heus, hospitēs,
            dormītis?
        </div>

        <div class="line-container" id="Exploratores.3">
            <div class="line-character">
                Explōrātōrēs
            </div>
            Nōndum.
        </div>

        <div class="line-container" id="Rachaba.4">
            <div class="line-character">
                Rāchāba
            </div>
            Attendite quae dīcam. Nōn ignōrō Iōvam dedisse vōbīs hanc terram, nōsque omnēs incolās huius terrae,
            perculsōs vestrī terrōre, abiēcisse animōs. Nīmīrum audīvimus ut excitāverit Iōva mare rubrum, quō vōbīs
            pateret iter abeuntibus ex Aegyptō, utque tractāverītis duōs rēgēs Amorraeōrum, quī trāns Iordānem habitant:
            Sehōnem dīcō, et Oggum, quōs dēlēvistis funditus. Quae rēs ubi audīta est, concidimus animīs, nec iam
            quisquam est quī audeat vel muttīre in vōs, proptereā quod Iōva Deus vester, Deus est tam suprā in caelō
            quam īnfrā in terrā. Quōcircā iūrāte nunc mihi per Iōvam, sī ego vōs dēmerita fuerō meō beneficiō, vōs
            quoque parem grātiam relātūrōs domuī meae paternae; et mihi date certum signum, quō cōnsulētis salūtī meī
            patris et mātris, et frātrum et sorōrum et omnium quae habent; asserētisque vītam nostram ā morte.
        </div>

        <div class="line-container" id="Exploratores.5">
            <div class="line-character">
                Explōrātōrēs
            </div>
            Fidem damus: nec recūsāmus mortem (modo nē indicētis nōs) cum Iōva trādiderit nōbīs hanc regiōnem, nī vōs
            bonā fide cōnservāverimus.
        </div>

        <div class="line-container" id="Rachaba.6">
            <div class="line-character">
                Rāchāba
            </div>
            Ergō hāc lēge dēmittam vōs per fūnem, per hanc fenestram quae prōspicit rūs. Rēctē est, ēvāsistis. Nunc
            contendite in montēs, nē incīdātis in eōs quī vōs persequuntur, et ibi dum redeunt latētōte trīduum, post
            itūrī.
        </div>

        <div class="line-container" id="Exploratores.7">
            <div class="line-character">
                Explōrātōrēs
            </div>
            Attende dīligenter quae dīcēmus. Cum ingressī fuerimus hōs fīnēs, tū appendēs fūniculum istum rubrum dē hāc
            fenestrā per quam nōs dēmīsistī, convocābisque ad tē tōtam vestram familiam. Quod sī quis ē domō tuā forās
            exierit, suō id perīculō fēcerit, nōs aberimus ā culpā. Quae vērō erunt apud tē, ea sī quis attigerit, nōs
            praestābimus damnum. Quod sī hanc rem palam fēcerīs, erimus līberī ā iūreiūrandō quō tū nōs obstrīnxistī.
        </div>

        <div class="line-container" id="Rachaba.8">
            <div class="line-character">
                Rāchāba
            </div>
            Placet condiciō. Valēte.
        </div>

        <div class="line-container" id="Exploratores.9">
            <div class="line-character">
                Explōrātōrēs
            </div>
            Et tū.
        </div>

        <div class="note">
            Sententia<br>
            Piōs adversus impiōrum iniūriam abscondere pium est et Deus huiusmodī officia remūnerātur.
        </div>
</body>