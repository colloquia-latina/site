---
title: Dialogi Sacri - Dialogus Primus
subtitle: Adāmus. Gen. 3
type: Colloquium
author: Castalio
topic: Waking Up
difficulty: Moderate
sequence: 1
character_count: 4
permalink: /castalio/dialogi-sacri-dialogus-primus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Castalio, Sebastianus. Dialogorum Sacrorum Libri Quatuor. Autore Sebastiano Castalione, qui nunc postremo
            opus recognovit: Argumenta singulis dialogis praeposuit et sententias subiecit ex quibus pueri discant
            officium, hoc est, quid imitandum sit, aut declinandum. Ed. Thomas Marsh. Londini. Thomas Marsh. 1577.
            <br>
            Source: <a
                href="https://web.archive.org/web/20160220011509/http:/www.stoa.org/hopper/text.jsp?doc=Stoa:text:2003.02.0002"
                target="_blank">Stoa.org</a>
            <br>
            This version created by Meagan Ayer for Dickinson College Commentaries, 2024.
            <br>
            Sebastianus Castalio. Dialogorum Sacrorum Libri Quatuor.
            <br>
            <br>
            Praefātiō
            <br>
            Sebastiānus Castaliō Chrīstiānīs Lēctōribus S. Hōs dialogōs, frātrēs cārissimī, composuimus ut puerī
            habērent unde eādem operā et mōrēs Chrīstiānōs et ōrātiōnem Latīnam discerent. Itaque eōrum ruditātī in
            prīmō librō servīvimus sermōne facilimō eōque minus ēlegantī et tamen latīnō ūtentēs et puerīs quasi
            praemānsum cibum in ōs īnferentēs. In caeterīs iam ēlegantius loquī coepimus. Quod autem Deī nōmen IŌVA
            Hebraeum ūsūrpāvimus, quod nūllum Deī proprium nōmen latīnē extat (nisi forte Iūpiter, sed id ut pollūtum
            omittāmus) id etsī prīncipiō vidēbitur fortasse dūrius, tamen ūsū mollēscet et quod īnsuētum aurēs rādet,
            idem ūsitātum dēmulcēbit. Valēte.<br>
        </div>

        <div class="note">
            Argūmentum: Serpēns Ēvam et Ēva porrō Ādāmum impellit ad vēscendum frūctū vetitō. Deus vērō ipsōs ad totidem
            poenās damnat.
        </div>

        <div class="characters">
            Persōnae:<br>
            Serpēns, Ēva, Iōva, Ādāmus
        </div>

        <div class="line-container" id="Serpens.1">
            <div class="line-character">
                Serpēns
            </div>
            Cūr vetuit vōs Deus vēscī omnibus arboribus pōmāriī?
        </div>

        <div class="line-container" id="Eva.2">
            <div class="line-character">
                Ēva
            </div>
            Licet nōbīs vescī frūctibus arborum pōmāriī, tantum Deus nōbīs interdīxit eā arbore quae est in mediō
            pōmāriō, nē vēscerēmur frūctū eius*, nēve etiam attingerēmus, nisi vellēmus morī.
        </div>

        <div class="line-container" id="Serpens.3">
            <div class="line-character">
                Serpēns
            </div>
            Nēquāquam moriēminī proptereā. Sed scit Deus, sī comēderītis dē eō, tum oculōs vōbīs apertum īrī, atque ita
            vōs fore tamquam deōs, scientēs bonī atque malī.
        </div>

        <div class="line-container" id="Eva.4">
            <div class="line-character">
                Ēva
            </div>
            Ita plānē vidētur, et frūctus ipse est pulcher sānē vīsū; nesciō an sit ita dulcis gustātū, vērumtamen
            experiar. Vah, quam dulcis est! Impertiendum est etiam marītō. Mī vir, sī scīrēs quam sapidus sit hic
            frūctus, iamdūdum comēdissēs: accipe.
        </div>

        <div class="line-container" id="Adamus.5">
            <div class="line-character">
                Ādāmus
            </div>
            Quandō itavis, faciam. Āh, flāgitium fēcimus!
        </div>

        <div class="line-container" id="Eva.6">
            <div class="line-character">
                Ēva
            </div>
            Quid est?
        </div>

        <div class="line-container" id="Adamus.7">
            <div class="line-character">
                Ādāmus
            </div>
            Nōnne vidēs, misera, nōs esse nūdōs?
        </div>

        <div class="line-container" id="Eva.8">
            <div class="line-character">
                Ēva
            </div>
            Videō, et mē pudet: sed quid nōbīs faciendum est?
        </div>

        <div class="line-container" id="Adamus.9">
            <div class="line-character">
                Ādāmus
            </div>
            Texāmus nōbīs subligācula ex foliīs quibus tegāmus pudenda.
        </div>

        <div class="line-container" id="Eva.10">
            <div class="line-character">
                Ēva
            </div>
            Bene monēs, et est hic fīcus foliīs magnīs et aptīs huic reī.
        </div>

        <div class="line-container" id="Adamus.11">
            <div class="line-character">
                Ādāmus
            </div>
            Sed ō nōs īnfēlīcēs! Videor mihi audīre vōcem.
        </div>

        <div class="line-container" id="Eva.12">
            <div class="line-character">
                Ēva
            </div>
            Iōva est. Miseram mē, vereor nē dēprehendat nōs nūdōs. Abdāmus nōs in hoc dēnsum nemus.
        </div>

        <div class="line-container" id="Iova.13">
            <div class="line-character">
                Iōva
            </div>
            Heus, heus, Ādāme, ubi es?
        </div>

        <div class="line-container" id="Adamus.14">
            <div class="line-character">
                Ādāmus
            </div>
            Audītā vōce tuā in pōmāriō territus sum, et quia nūdus eram abscondī mē.
        </div>

        <div class="line-container" id="Iova.15">
            <div class="line-character">
                Iōva
            </div>
            Unde didicistī tē esse nūdum? Numnam comēdistī dē arbore dē quā praecēperam tibi nē comederēs?
        </div>

        <div class="line-container" id="Adamus.16">
            <div class="line-character">
                Ādāmus
            </div>
            Comedī quidem, sed praebuit mulier quam tū adiūnxistī mihi.
        </div>

        <div class="line-container" id="Iova.17">
            <div class="line-character">
                Iōva
            </div>
            Quidnam fēcistī, mulier?
        </div>

        <div class="line-container" id="Eva.18">
            <div class="line-character">
                Ēva
            </div>
            Dēcepta ā serpente comēdī.
        </div>

        <div class="line-container" id="Iova.19">
            <div class="line-character">
                Iōva
            </div>
            Quoniam istud fēcistī, serpēns, tū eris dētestābilissima omnium bēstiārum omniumque animālium terrestrium,
            et incēdēs in pectus, et vorābis pulverem quam diū vīvēs. Quīn etiam conciliābō tantās inimīcitiās inter tē
            et mulierem, interque sēmen tuum et eius, ut id conterat tibi caput, tū autem eī calcem. Tē quoque, fēmina,
            afficiam plūrimīs dolōribus et aerumnīs, ut cum dolōre pariās et tōta pendeās ex imperiō virī tuī. Et tū,
            Ādāme, quoniam mōrem gerēns uxōrī tuae comēdistī dē arbore, cuius ēsū interdīxeram tibi, habēbis terram
            īnfēcundam tuā culpā, et ex eā quaerēs vīctum labōriōsē dum vīvēs, cum interim ipsa prōcreābit tibi carduōs
            et sentēs.Tū vēsceris herbīs terrā nāscentibus, et cum sūdōre vultūs tolerābis vīctum, dōnec redeās in
            terram, ex quā ortus es: nam pulvis es et in pulverem redībis.
        </div>

        <div class="note">
            Sententia<br>
            Ob ūnīus hominis inobēdientiam, mors intrāvit in mundum. Disce puer obēdientiam.
        </div>
</body>