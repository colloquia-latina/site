---
title: Dialogi Sacri - Dialogus Quartus
subtitle: Abrāhāmus Gen. 20
type: Colloquium
author: Castalio
topic: Waking Up
difficulty: Moderate
sequence: 4
character_count: 3
permalink: /corvinus/dialogi-sacri-dialogus-quartus/
---

<!DOCTYPE html>

<head>
    <title>{{page.title}}</title>
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="/images/favicon.ico">
    <link rel="stylesheet" href="/style-reading.css">
    <link rel="stylesheet" href="/style-common.css">
    <link rel="stylesheet" href="/w3.css">
    <script src="/scripts/lazysizes.min.js" async=""></script>
</head>

<body>

    <div class="w3-top">
        <div class="w3-bar w3-black">
            <a href="/" class="w3-bar-item w3-button w3-mobile"><b>Colloquia Latina</b></a>
            <a href="{{ site.baseurl }}/{{ page.author | downcase | replace: ' ', '-' }}/"
                class="w3-bar-item w3-button w3-mobile">{{ page.author }}</a>
            <div class="w3-bar-item w3-mobile w3-center"><i>{{ page.title }}</i></div>
        </div>
    </div>
    <div style="height:7em"></div>


    <div class="main-content">
        <h1>{{page.title}}</h1>
        <h3>{{page.subtitle}}</h3>

        <div class="note">
            Abrāhāmus, iussū Deī, fīlium suum Isaacum vult immolāre. Deinde prohibente Deō immolat arietem.
        </div>

        <div class="characters">
            Persōnae:<br>
            Abrāhāmus, Isaacus, Genius
        </div>

        <div class="line-container" id="Abrahamus.1">
            <div class="line-character">
                Abrāhāmus
            </div>
            Iam tertium diem iter facimus, et vidēor vidēre procul locum dēstinātum sacrificiō. Vōs, hīc opperīminī ūnā
            cum asinō, dum ego et puer īmus illūc ut adōrēmus Deum, posteā reditūrī ad vōs. Tū, Isaace, portābis haec
            ligna ad combūrendam hostiam, ego feram ignem et cultrum. Eāmus.
        </div>

        <div class="line-container" id="Isaacus.2">
            <div class="line-character">
                Isaacus
            </div>
            Mī pater.
        </div>

        <div class="line-container" id="Abrahamus.3">
            <div class="line-character">
                Abrāhāmus
            </div>
            Quid vīs, mī fīlī?
        </div>

        <div class="line-container" id="Isaacus.4">
            <div class="line-character">
                Isaacus
            </div>
            Hīc quidem est ignis et ligna, sed ubi est agnus iam immolandus?
        </div>

        <div class="line-container" id="Abrahamus.5">
            <div class="line-character">
                Abrāhāmus
            </div>
            Deus prōvidēbit ipse sibi agnum in sacrificium, fīlī: nōs intereā pergāmus. Ecce vēnimus in locum quem Deus
            dīcēbat mihi. Cōnstruāmus hīc āram. Rēctē est, dispōnāmus lignum. Nunc, fīlī mī, oportet ut tē colligem
            mactemque, quandō ita vīsum est Deō Optimō Maximō, cuius voluntātī resistere nefās est.
        </div>

        <div class="line-container" id="Isaacus.6">
            <div class="line-character">
                Isaacus
            </div>
            Mī pater, sī ita certum est Deō, fīat. Nam didicī eī tibique pārēre in rēbus omnibus.
        </div>

        <div class="line-container" id="Abrahamus.7">
            <div class="line-character">
                Abrāhāmus
            </div>
            Pater omnipotēns, cuius est imperāre, obsequor tuīs iussīs, tibique mactō hanc hostiam, hōc cultrō, meā
            ipsīus dexterā.
        </div>

        <div class="line-container" id="Genius.8">
            <div class="line-character">
                Genius
            </div>
            Abrāhāme, Abrāhāme!
        </div>

        <div class="line-container" id="Abrahamus.9">
            <div class="line-character">
                Abrāhāmus
            </div>
            Quis mē vocat?
        </div>

        <div class="line-container" id="Genius.10">
            <div class="line-character">
                Genius
            </div>
            Cavē nē afferās manum puerō, cavē nē laedās. Iam enim mihi satis perspecta est tua religiō et pietās, quī
            propter mē nōn pepercerīs fīliō, eīque ūnicō.
        </div>

        <div class="line-container" id="Abrahamus.11">
            <div class="line-character">
                Abrāhāmus
            </div>
            Hem, quid hoc reī est? Sed videōne arietem in dūmō haerentem cornibus? Salva rēs est, vīvet Isaacus: haec
            mactābitur grātior Deō victima.
        </div>

        <div class="note">
            Sententia<br>
            Nihil tam difficile est aut dūrum est quīn id possit quī crēdit. Deus suōrum pietātem remūnerātur.
        </div>
</body>